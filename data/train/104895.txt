Dessuten er den spennende, smart og spenstig skrevet!
Enda en imponerende bok fra Torkil Damhaug! 
Forfatteren Torkil Damhaug har sansen for de store byggverk. 
Så også med årets krim. 
Handlingen strekker seg over 38 år, og den innehar et stort persongalleri med kryssende forbindelseslinjer og skjebner som vikler seg inn og ut av hverandre. 

Det hele starter med en fatal ulykke under takpapproduksjonen på Hammerdal Bruk. 
Uansvarligheten som førte til dødsulykken blir raskt dysset ned, men den skal vise seg å sette dype og onde spor i forholdet menneskene imellom. 
