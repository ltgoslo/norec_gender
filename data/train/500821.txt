To verdener i en
Boken handler om en gutt som havner i mellomrommet mellom to verdener. 
Dette er en bok av en anerkjent forfatter, både innen og utenlands. 

Han er kjent for å skrive om filosofiske tema, på en fascinerende måte. 
Forfatteren introduserer dype og filosofiske spørsmål til et ungt publikum. 
Noe som er "varemerket" til forfatteren, kanskje dette er grunnen til at han har et bredt spekter av lesere. 
Og flesteparten av hans bøker har et skjult budskap. 

Kristoffer Poffer er gutten vi følger ivrig gjennom historien. 
Boken har et komplekst univers, som forfatteren er kjent for å lage, men dette komplekse universet kan ta oppmerksomheten vekk fra historien og over på (u)viktige detaljer. 
Om dette er et virkemiddel, er jeg meget usikker på, men kanskje det var meningen i så fall har forfatteren gjort en god jobb med å forvirre meg. 

Detaljene tar ikke bare oppmerksomheten vekk fra historien, men også fra bakteppet bak hele historien. 
Jeg har lest boken flere ganger og det var ikke før jeg hadde lest den et par ganger før jeg forsto hva hele historien egentlig handlet om. 
Noe som har irritert meg, jeg lurte på hvorfor jeg greide å overse det de første gangene. 
Eller er dette enda virkemiddel som egentlig ikke er et virkemiddel. 
Hvis det er det, er det et genialt. 
Leseren må lese boken flere ganger for å forstå den. 

Forfatteren forsetter å "trykke på knappene" mine gjennom hele boken, dialogen er forvirrende og derfor irriterende. 
Det er få ganger det står konkret hvem som sier hva, du må gjette deg fram til det ved hjelp av innholdet av "replikken". 
Om dette er planlagt eller om forfatteren ikke gadd å skrive litt hjelp til leserne, har jeg ikke svaret på. 
Det er bare en person som har svaret på det. 

Boken er veldig koselig og bakteppet, når du først oppdager det, er til trøst i mange tunge stunder. 
Ja nå kan du gjette hva bakteppet er? 
Hvis du ikke skjønner det, er det i hvert fall verdt å lese denne boken. 
Den har sin egen sjarm og irritasjonen forsvinner når du finner ut hva bakteppet er. 
Ingenting å bekymre seg for. 
Boken passer for mange, spesielt de som liker forfatteren, filosofi eller noe som har en tung tid i møte eller nettopp hat gått i gjennom en tung tid. 
Boken har hjulpet meg i hvert fall, forhåpentligvis lar du den hjelpe deg. 

SKREVET AV KRISTIN MYRSETH 
