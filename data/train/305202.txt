Anmeldelse:Kostelig juleferiekrise i «Kattejenta» 

Klok og morsom barnebok om å ville bestemme selv. 

«Eg er ikkje lett å leika med. 
Det seier pappa. 
Det er deg ho har det frå, seier mamma. 
Pappa ler.» 

Det er Ruth som oppsummerer slik. 
Ruth liker å bestemme selv - når hun vil være alene eller sammen med bestevennen Kristin, når hun vil være sammen med katten August. 

Nå er det straks juleferie, og Ruths plan er å være sammen med August. 
De to har noe hemmelig fore. 
Men så har mamma gått hen og vært impulsiv. 
Familien skal reise vekk i jula. 
Det blir helt krise i lille Ruths liv. 

Fin duett 

Fin duett 

Streken er fri og selvstendig, Som Ruth. 
Som katten August. 
Tegningene speiler nydelig og ømt Ruths humør; når hun er tenksom, blid, fortvilet. 

Personene gis mye karakter, ikke minst er de to småjentene, Ruth og Kristin, kostelige. 
Da krølltoppen Kristin ringer på etter krisen kikker Ruth ut døra med et ansikt som stort sett består av røde øyne og rød nesetipp. 
Vi forstår akkurat hvordan hun føler seg. 

Egenrådig 

Egenrådig 

«Kattejenta» er en fornøyelig fortelling om katter og venner. 
Om å bestemme, innordne seg og være seg selv. 
