Hevneren
Oversatt av Jørn Roeim 208 sider Kr. 349,- Tiden 

En ung dreng på vedhogst i Västernorrlands skoger blir dyttet ned under isen en vinternatt. 
Dette hender i 1840-årenes Sverige, og alle tror det er selvmord. 
Men så blir en annen gårdsgutt, broren hans, brutalt drept med en ljå noen måneder senere, og lensmann Viberg begynner å lure. 
Historiske kriminalromaner krever sin mann både når det gjelder kunnskaper og stilsans. 
Bo R. 
Holmberg besitter mye av det første, men mindre av det andre. 
Hans person- og miljøskildringer er sjablongmessige og stive til tross for forfatterens åpenbare kjennskap til geografi og epoke. 
Som om krimintrigen er noe forfatteren har funnet på for å få skapt et tidsbilde som interesserer ham. 
Men mye blod flyter, og hodene triller for skarpretterens øks - for dem som liker slikt. 
