Høner i rustning
Hvordan er det mulig å finne på å kle høner i rustning og bruke de som stridshøner? 
Og for å drepe de må de slåes med en baseballkølle, også kaldt hønekøllen. 
Kun en forfatter med fantasi som et barn kan finne på noe som dette. 

Fire venner fra en liten by i Norge blir oppsøkt av magikere og blir fortalt at de er de fire utvalgte. 
De har utrolige, magiske krefter og skal sloss mot den mørke siden, Lord Kor og hans menn. 
På hans side står det meste av ekle skapninger, usynlige vesener for ikke å nevne mørkemenn med stridshøner. 
De får opplæring i å bruke magien sin men blir avbrutt av fiendens framskritt. 
Vennene er ikke alltid like lystne på og sloss mot mørket noe som byr på mange applikasjoner. 
Til tider virker det bedre å nyte respekten fra de velformede tjenestepikene i tempelet, uten større hell. 
De fire blir også jaktet på av et mentalt sykt ektepar fra hjembyen som etter hvert allierer seg med en styrtrik tysker som har de fleste kontakter en trenger. 
Ekteparet blir igjen jaktet på av noen politikonstabler. 
Byer blir jevnet med jorden og en hær av leiesoldater blir også med. 
En riktig mølje. 

Karakterene i boken er briljante, her har vi alt fra dumsnille elger til snobbete skillpadder, senile oppfinnere, colombianere i pirattaxi og alkoholiserte våpensamlere. 
De får deg til å glemme både konferansetimer og lekser, en ny verden åpenbarer seg i det boken blir åpnet. 
Forfatteren har en fantasi som en femåring kunne missunt han for. 
Han skriver og ting som er totalt absurd og som vi samtidig kjenner oss igjen i. 
Boken er spekket med blodige mord og slåsskamper, men det er skrevet på en måte som gjør at boken passer for de fleste. 
En ungdomsbok er det jo, men det er ingen ting i veien for at verken bestefar eller lillebror kan lese den. 
Fullt på høyde med Harry Potter, men det er en spesiell bok, en engasjerende bok. 
Uten tvil en fantasybok uten om det vanlige. 
Her er det høyteknologi og jagerfly, men at magikernes menn fortsatt bruker sverd virker allikevel logisk. 
Samtidsfantasy ville vært et passende ord for å beskrive boken. 
Her er det ikke tvil, terningkast 6. SKREVET AV BJØRN SNORRE ANDERSEN 
