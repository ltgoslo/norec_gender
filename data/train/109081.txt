Bokanmeldelse:Jo Eggen: 
«Øydikt» 

Jo Eggens nye utgivelse inneholder flere gode enkeltdikt, men helheten virker mer forreven, tilfeldig og løs enn i den forrige, kritikerroste «Stavkirkedikt». 

Eggens øydikt favner vidt og bredt. 
Med ulike øy-referanser (Bornholm, Tromsø, Nord-Irland, Hovedøya) som et luftig utgangspunkt utvikler diktene seg som frie assosiative forløp. 
Temperaturen er høy og engasjementet upåklagelig; dette er dikt som peker ut over sine rammer, de vil ikke settes i bås. 

Etterslep fra forrige samling 

Det blir særlig tydelig i den avsluttende bolken, «Museuminsel», der «øyene» ikke lenger er geografiske, men historiske og kulturelle «øyer» som diskuteres bl.a. i et politisk perspektiv. 
De to første diktene om kirker på Bornholm virker mer som etterslep fra forrige samling, mensTromsø-diktet sprekt kobler en oppskrytt Oslo-avtale med Cora Sandels Alberte-skikkelse og Tromsdalstind! 
Diktet fra Londonderry er blant annet en bitende kritikk av norske medias håndtering av krigen på 70-tallet. 

Engasjert og energisk lyrikk, umiskjennelig signert en av våre mest originale poeter. 

ARNE HUGO STØLAN 
