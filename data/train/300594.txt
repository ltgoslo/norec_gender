Anmeldelse:Vakker bok om livets mange gåter 

Hva vet vi egentlig? 

Vi lever i en tid der vitenskapen finner ut mer og mer om alt. 
Samtidig krever religiøse fanatikere at folk lukker øye for realiteter og anvender tid på å finne «svar» i velsignede tekster fra gamle dager. 
Kreasjonister tror at evolusjonen ikke har skjedd, men at en gud har knipset i gang hele maskineriet, kanskje på seks dager. 

Mot dem står rasjonelle gudsfornektere som ikke synes de trenger noen første beveger. 
Det er liksom nok med et Big Bang. 

Oppvoksende slekter må støte på disse paradoksene, og den nederlandske forfatteren Jan Paul Schutten har gjort en flott innstas for å forklare hva «vi» nå faktisk vet om utviklingen — evolusjonen. 
Samtidig er han klok nok til å la boka munne ut i de åpne spørsmålene som aldri kan besvares: 
Hva satte det hele i gang? 
Hvis noe satte det i gang, hvor kom det fra? 

Gode aha-opplevelser 

Gode aha-opplevelser 

Mange ting er blitt oppdaget gjennom vitenskapelige metoder, og her får vi gode forklaringer uten at de tynges av teori. 

Vi skjønner hvordan fossiler forteller om tidens gang, hvordan beinrester røper slektskap, hvordan DNA-molekyler gir program for livets vekst. 
Det bugner av kunnskap. 

Smart å være pen og sunn 

Smart å være pen og sunn 

Hvem eller hva som er smart her, er det uråd å si, men det er da også et problem at uregelmessigheter i utseendet skal bety at man ikke er «sunn»? 

Slik normalitetsdyrking er utbredt hos en del naturvitenskapsfolk, og det er aldri særlig hyggelig å høre for oss som er litt skeive. 
Men vi er jo vant til dette, og boka som helhet er overhodet ikke preget av retthaversk eller dogmatisk tenkning. 

Kjempegøy med kjempeframskritt! 

Kjempegøy med kjempeframskritt! 
