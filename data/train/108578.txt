En plottets mester
Oversatt av Henning Kolstad 440 sider Kr. 
339,- Cappelen 

Underholdende og fyldig spenningsbok som går over to generasjoner. 
Fire skotske unge musketerer, Alex, Mondo, Ziggy og Weird i den lille universitetsbyen St. Andrews detter bokstavelig talt over den blødende, døende barjenta Rosie i snøen og merkes for livet. 
Denne uoppklarte forbrytelsen hjemsøker dem til de er middelaldrende. 
Da tvinges de til å ta saken i egne hender for å berge livet. 
Val McDermids sterkeste side er plottet. 
Han legger ut tråder i mange retninger, og i avrundingen er intrigen såre enkel og troverdig. 
Dyktig er han også til å skildre vått, rått ufyselig skotsk gråvær så vi henter fram ullundertøyet. 
Helt under huden på figurene hans kommer vi ikke, selv om boken avgjort har sidevenderkvaliteter. 
Grei oversettelse av Henning Kolstad. 
