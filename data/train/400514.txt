Knoll og Tott
Harold Knerr tok over som Knoll og Tott-tegner da opphavsmann Rudolph Dirks tok en pause. 
Han løste oppgaven med bravur, og årets hefte, med striper fra 1947 til 1949 er preget av oppfinnsomhet og fortellerglede. 

Her er det elleville innfall og dynamitt i så å si hver rute, så får det heller være med at det er fint lite julestemning på sydhavsøya. 

Tom og Jerry-heftene har vekslet mellom det lune og anmassende, men hovedhistorien i årets hefte, som er basert på «En julefortelling» av Charles Dickens, er et vellykket grep. 

Men det er fremdeles nok gladvold for de mer robuste barna, der er det ingen endring siden første gang Tom røk i veggen på 1940-tallet. 
