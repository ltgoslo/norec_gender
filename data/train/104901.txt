C.L. Taylor:«Løgnen» 

C.L. Taylor lå høyt på bestselgerlistene i hjemlandet England i fjor med thrilleren «Løgnen», noen få hakk bak den store internasjonale suksessen «Piken på toget». 
Handler om Emma og venninnegjengen som drar til et yogaretreat i fjellene i Nepal. 
Fem år senere møter vi igjen Emma som forsøker å glemme det som skjedde på turen. 
Men noen vet sannheten, og snart griper fortiden inn i Emmas liv – og hun begynner å frykte for sitt eget liv. 

Det kan synes som om Taylor har latt seg inspirere av Alex Garlands «The Beach» i utviklingen av plottet, men der stopper også likheten. 
For selv om «Løgnen» har spenningen i orden, mangler den flere ting, blant annet troverdighet og en god hovedperson. 
