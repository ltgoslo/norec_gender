Redigert opptak
203 sider, Pris kr. 299,- Gyldendal 

Det kunne ha blitt riktig så bra, rett og slett fordi han i løpet av sine år i sporten har gjort unike ting sett med norske øyne. 
Han har vunnet serien som trener i to av våre naboland, han var den nest første norske proffen i England, bare for å nevne noe. 

Dessverre er boken blitt en slags sprint, der man får noen små drypp fra de forskjellige fasene i hans liv, blandet med tanker om hvordan man kan få det beste ut av andre. 
Det siste skiller seg ikke stort fra det som står i andre bøker av eller om ledere, være seg i sport eller næringsliv, oppsummert i setningen: 
«Vi må ikke vinne, men vi bør prestere.» 

Boken er lettlest, men man føler seg litt snytt for informasjon og opplevelser. 
Det blir veldig generelt. 
Man kan forstå at en mann med en slik posisjon er forsiktig med hva han sier, men da blir ei heller boken spesielt interessant. 
Den fungerer best som en hurtiginnføring i Hareides strategi, med et par godbiter til fotballnerdene, mens vi venter på boken om hans liv etter endt økt med det norske landslaget. 
