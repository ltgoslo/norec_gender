En kunnskapsreise
Av Pål Bang-Hansen Damm Forlag Kr. 399,- (180 s.) 

Bokens litt usexy tittel signaliserer at dette mer er en kunnskapsreise blant kjente og forlokkende toscanske «magnetnavn» som Siena, Pisa, Chianti, Puccini, Leonardo m.fl. snarere enn en levende og personlig skildring av folkelig, italiensk landsbyliv blant drueranker og pastabord. 

Gjennom historiefortellerens skjeve briller penser Pål Bang-Hansen innom masse av det Toscana har å by på, detaljrikt og overbevisende. 
Han betrakter historien fra kafébordet, gjerne med litt rødt i glasset. 
Likevel skulle vi ønsket oss enda mer selvopplevd tilstedeværelse fra den røynde historieforteller og dramaturg - halvt italiener dessuten. 
Litt mer Bang-Hansen ville krydret den noe monotone faktabokstilen, for som bokomslaget selv antyder: 
I Toscana er veien kort fra historiens sus til solfylte vinmarker. 
For all del: 
Toscana-boken gir garantert en god leseopplevelse i godstolen når det hviner snøkrystaller rundt hushjørnene. 
Snart er det vår i Italia! 
