Kort om kjønn i ulike perspektiv
Kjømn og ukjønn er en samling essays om kjønn. 
Her skriver Fridtun om kjønn som ord, hvordan det har blitt brukt, dets etymologi og om beslektede ord. 
Samtidig skriver hun om kjønnsidentitet, bl.a. om seg selv og gjennom sitt eget ståsted. 

Man skal være forsiktig med hvor man tråkker angående dette temaet, og for en som mener at alt som menn gjør er mannlig og alt det som kvinner gjør er kvinnelig, er det vanskelig å sette seg inn i situasjonen at man som et kjønn skulle føle seg mer som et annet kjønn. 
Det er umulig å godta dette premisset. 
For at denne situasjonen skal gjelde, forutsies det nemlig at det er visse måter å være på som hører til et kjønn, men ikke et annet. 
Og dét er jo et rene kjære vissvass. 
Fridtun streifer denne tanken, men påpeker likevel at verden er nå slik den er, styrt av normer, og at det derfor er greit å identifisere seg i kategorier, likesom for å insistere på sin annerledeshet, noe som for flere feminister og kjønnsteoretikeres del, bare er en annen måte å føye seg etter normene på. 

Dette er ikke noe Fridtun diskuterer stort, heller er det ordet 'kjønn' som er det mest interessante. 

Hvordan Fridtun med utgangspunkt i en gammel nynorsk ordbok hvor Ivar Aasen kommenterer at ordet er lite brukt, skrivende i en reise gjennom tiden og bygdene, gjennom språk og land, viser interessante perspektiver på bruken av «kjønn». 

Et ord er nemlig ikke bare et ord, og ser man nærmere på noe, ser man at et ord ikke nødvendigvis betyr det samme for et menneske som det umiddelbart betyr for et annet. 

Samtidig skal det sies at jeg savner litt mer entusiasme, noen ganger tenderer essayene til å bli litt kjedelige. 
F.eks. kunne Fridtun skrevet mer om hvorfor hun, oppvokst med bokmål, bestemte seg for å gå over til å skrive nynorsk. 
En slik endring skulle man jo tro bunner i en glede over å finne noe som er bedre enn det man allerede har, altså ville det vært en glimrende anledning til å skrive med mer begeistring, selv om den for all del ikke er fraværende når hun nevner det, det er bare det at den kunne vært større! 
