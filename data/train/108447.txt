For de som vil ut og reise
Av Johnny Haglund Orion Forlag Kr. 398,- (192 s.) 

Dette er boken for de av oss som virkelig vil ut og reise, ut av turistsporet, ut i det ukjente, på oppdagelsesferd. 

Fotojournalist Johnny Haglund har fulgt Nikes oppfordring «just do it», og drar alene på 17 timers torturaktig busstur gjennom ukjente Tsjad og jakter djevelutdrivere i Ecuador m.m. 

Bildene hans er råbra, nærgående journalistisk dokumentasjoner av det Haglund skriver om; alle menneskene som usminket forteller sin historie - som den blodige gullgraveren i Namibia som er blitt banket opp og robbet av naboen! 

Denne rikt illustrerte, annerledes reiseboken har stoppunkter nær sagt på hver eneste side. 
Oppfølgeren til «Forunderlige steder», som kom ut i 2003, er minst like god. 

For på tross av sine etter hvert mange og lange reiser, har Haglund beholdt sin journalistiske nysgjerrighet. 

Det er så vi umiddelbart får lyst til å dra etter ham. 
Nyttige reisefakta-ark bak i hvert kapittel gjør det faktisk mulig. 
