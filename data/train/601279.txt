Krigsseilere i japanske fangeleirer
Boken gir et godt bilde av hvorledes norske handelsskip ble skutt i filler og de overlevende ført til japanske fangeleirer. 

Omkring 900 norske krigsseilere tilbrakte vanskelige år, med sult og tortur i 97 japanske fangeleirer. 
Det er deres historie Aage A. Wilhelmsen fra Mandal skriver om i årets bok. 
Forfatteren gjør det i sitt forord klart at "boka har ikke ambisjoner om å være noe historieverk", men en dokumentarisk beretning om hvorledes sjøfolkene selv opplevde fangenskapet, bygd på de sjøforklaringer som har vært offentliggjort i organet "Krigsseileren" og intervjuer som ble publisert i norske aviser de første etterkrigsårene. 

Boken er spennende. 
Den gir et godt bilde av hvorledes norske handelsskip ble skutt i filler og de overlevende ført til japanske fangeleirer. 
Der var torturen og sulten verre, sammenliknet med nazistenes leire. 
For forfatteren er det viktig å dokumentere de norske sjøfolkenes krigsinnsats. 
Over tusen norske skip var med i konvoifarten fra USA til England og andre farlige handelsruter. 
Den formuen som Nortraship bygde opp, var viktig for gjenoppbyggingen av Norge etter aksjemaktenes kapitulasjon.Den tidligere drosjeeieren fra Mandal har gjort, og gjør en viktig innsats for å gi krigsseilerne den oppmerksomhet det offisielle Norge bevist forsømte da at sjøfolkene gikk i land i norske havner i 1945-46. 
