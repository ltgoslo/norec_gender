Bokanmeldelse:Hans-Olav Thyvold: 
«Little Steven» 

Det er en god idé å skrive en bok om Little Steven etter suksessen med TV-serien «Lilyhammer». 
Men dette forsøket holder ikke mål. 

Biografi 167 sider 349 kr. Kagge 

Hans-Olav Thyvold er trolig blant de best kvalifiserte i Norge til å portrettere den kjente amerikanske musikeren og skuespilleren. 

Men dessverre har han et beskjedent ambisjonsnivå. 
Allerede innledningsvis slår han fast at dette ikke er en biografi, men «et portrett, nødvendigvis tatt i forbifarten». 

Antydningen til hastverksarbeid understøttes av det beskjedne formatet og innholdet som sådan. 

Thyvold har basert boken på intervjuer han har gjort med Little Steven gjennom årene. 
Ut over det virker det som om han knapt har gjort noe research overhodet. 

Enda mer problematisk er fremstillingsformen, hvor den portretterte tillegges en «jeg»-stemme, selv om han ikke har samarbeidet med forfatteren. 

Noen lyspunkt finnes dog, som utbroderingen av Little Stevens politiske aktivisme. 
