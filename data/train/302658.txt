Anmeldelse:Heftig sex, livløs bok fra Tam Cy Albert 

Språklig proff, men kjedelig. 

«Du ønsker å bli behandlet røft, ikke sant, din hore? 
— Ja. 
(...). 
Du tar et hardt grep om doskåla mens jeg begynner å knulle den stramme, lille rumpa di — Stolt, til den begynner å blø — Føkk ja.» 

Den må vel kalles sterk, åpningen på den franske forfatteren Tam Cy Alberts «Farvel eventyrland». 
Den er bygget på erfaringene han gjorde seg da han laget en falsk kvinnelig profil på et sex-nettsted, vedlagt et ungdomsbilde av ekskona Edy Poppy. 

Tross de mange heftige sexscenene og det proffe språket, er boka nærmest livløs. 

Ligner Bø 

Ligner Bø 

Hennes eneste glede er et sex-nettsted, der hun har virtuell sex med de mest perverterte typer. 
Velmas hjembygd er påfallende likt Bø i Telemark, der Albert bodde med kona Edy Poppy. 
Vi gjenkjenner høyskolen, den lange hovedgata, rånerne og utestedet Den gode nabo. 

Der jobber Velmas veldreide bestevenninne, som knuller hvem som helst. 
Det gjør ikke Velma, inntil hun treffer Peter. 
Tross Velmas voldsomme selvforakt og panser av sarkasmer, utvikler de et kjærlighetsforhold. 
Spørsmålet er om hun skal velge å bli hos ham, eller følge sin drøm om å komme seg ut i verden — og kanskje bli forfatter. 

Var dette alt? 

Var dette alt? 

Men tross desperat fyll, heftig virtuell analsex, mystiske kirkebranner og et utall portretter av de mest desperate typer, er det som om boka helt mangler liv. 

Albert gir full gass fra første side og raser i vei. 
Men han får ikke til den underliggende desperasjonen som burde ligge under denne oppvekstromanen — der temaet tross alt er gjespende velkjent. 
Og når jeg lukker boka, tenker jeg: 
Var dette alt? 
