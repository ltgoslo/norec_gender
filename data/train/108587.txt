Nifsmunter dansk stokkroseidyll
Oversatt av Merete Winger 315 sider. 
Kr. 329,- Cappelen 

Gretelise 
Holm bør absolutt få flere lesere med sin nifsmuntre spenningsroman fra en rotekte dansk stokkroseidyll. 
Forbryterarenaen er den lille avfolkede øya Skejø, der et utvalg av stedets eldste myrdes på pleiehjemmet. 
Hit kommer den erfarne middelaldrende journalist Karin Sommer for å skrive bok om danske hekseprosesser før og nå. 
Forfattersyslene kommer fort i bakgrunnen når Sommers avis oppdager at deres medarbeider sitter midt i smørøyet. 
Holm balanserer nydelig når hun utleverer sine skikkelser og øyas dårskaper til vår solidariske knegging. 
Med tilbakelent munterhet kan vi lese om den feministiske advokat som stryker sine MAXI sloggitruser, øyas healer som bokstavelig talt gnir seg inn i frustrerte underernærte kvinnelige klienters hjerter og bankkonti, og gebiss på avveier. 
Kompetent oversettelse av Merete Winger. 
