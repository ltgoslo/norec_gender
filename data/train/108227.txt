Genretro petit-bok
160 sider. 
Kr. 199,- Gyldendal. 

En del av dem har man kunnet lese i Dagbladet, for øvrig, og Lønning Aarø burde kanskje ha latt det bli med det. 
For genrens krav synes å ha tatt innersvingen på forfatteren: 
Her er alle klisjeene petitgenren har frembrakt, til stede i rikt monn: 
Den evinnelig avislesende ektemann som er fotballgal og glemmer bryllupsdagen, den evig romantiske, men akk så skuffede kone som sliter med vekten og å leve opp til den ideelle husmor- eller forelderrollen. 

Slik har jo petitskribenter iscenesatt seg selv i alle år: som for så vidt vanlige folk, men også som lett bohemaktige outsidere, med skjevt blikk på seg selv og samfunnets krav til konformitet. 
Ikke at Aarø skriver dårlig; det flyter lett og effektivt av gårde her, og innimellom finnes det absolutt ting å humre av. 
Likevel: 
Altfor mye er temmelig uinspirert «lest det før»-stoff. 

JON H. RYDNE 
