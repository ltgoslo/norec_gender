Tanta til Ally McBeal
Oversatt av Gry Sønsteng 245 sider - kr. 289,- Damm 

En håpløs hovedperson, et kaos av en intrige og en dårlig oversettelse ... 
Uken begynner dårlig for advokat Benedetta Rosato. 
Hun blir beskyldt for bar-krangling i fylla, frastjålet lommeboken, mottar lassevis av ubestilte varer, hunden hennes blir forsøkt drept, og endelig blir hun arrestert for butikktyveri. 

Alt mens hun prøver å kave seg ut av en økonomisk kollaps. 

Dette kaoset fyller de første hundre sidene av Lisa Scottolines bok uten at leseren skjønner hva som egentlig hører til intrigen her. 

Og hva som bare er dekor på en heseblesende story om mektige advokaters kamp om fete oppdrag, iblandet mye kjedelig jus-teknologi, søkte tvillingforvekslinger, med en usedvanlig dustete kvinnelig hovedperson i sentrum. 
Og en umusikalsk oversettelse hjelper ikke. 
