Anmeldelse:Stordalens bok er ikke stor litteratur, men vellykket produktplassering 

Hotellkongen, det er meg. 

Petter Stordalen er ute med bok om sin suksess. 
Det kan ikke overraske noen at han har valgt å skrive en selvbiografi av den mer prangende sorten. 

«Jeg skal fortelle deg min hemmelighet» er tittelen, og den høres ut som begynnelsen på en intim betroelse. 
Baksideteksten lokker med at man innenfor den påkostede innbindingen finner «historien om hvordan jeg gjorde det». 

For den som straks vil kjøpe boka, er den lett å få øye på med sin neonoransje bokblokk. 
En av hemmelighetene bak hans suksess, er som kjent å være annerledes. 
Visuelt sett er dette en bok uten like i norsk memoarlitteratur. 

Egosentrisk stil 

Egosentrisk stil 

I boka forteller han historien om hvordan selvtillit, gjennomføringskraft og pågangsmot har gjort ham til en av Norges hotellkonger. 
Det er en interessant beretning ispedd fengslende anekdoter fra finansverden og sjenerøse betraktninger over egen suksess. 

Gunnhilds sykdom 

«Hele Norge tror at Gunnhild er frisk» 

«Det ingen vet, er at hun er blitt dårligere.» 

Gunnhilds sykdom 

Hans historie begynner i farens dagligvareforretning i Porsgrunn og den så kalte jordbærfilosofien. 
Den fortsetter med at han ikke ville overta butikken, men i stedet ble direktør for handlesenteret City Syd i Trondheim. 
Siden går det fra samarbeid med Atle Brynestad og direktørstilling i Liertoppen kjøpesenter til kjøp av Steen & Strøm og den bitre konflikten med Stein Erik Hagen. 
Unge Stordalen ble skviset ut og tapte det han hadde bygget opp. 

Å reise seg 

Å reise seg 

Stordalen er litt for raus i skildringene av seg selv. 
Hans fortellinger om tøffe forhandlinger hvor begge parter går seirende ut, er for gode til å være helt troverdige. 
Jeg skulle gjerne fått vite mer om konfliktene med Christer Sveaas og Christian Ringnes. 
Hans feilinvesteringer i Danmark, er det også vanskelig å få grep om. 
Men som han påpeker et sted, liker han bare historier med lykkelig slutt. 
Historien om hans karriere ender da også i med Norgeshistoriens største eiendomstransaksjon, den såkalte Sektor-dealen. 

Lærer bort teknikker 

Lærer bort teknikker 

Med unntak av et par redegjørelser for intrikate avtaler, fortoner mye av dette seg som kjent, selv for en som har svært begrenset erfaring med oppkjøp og investeringer. 
Er hemmeligheten bak hans suksess så enkel? 
Neppe, men jeg ser at det kan være motiverende å tro det. 

Jobs versus Stordalen 

Jobs versus Stordalen 

Det Stordalen ikke nevner er at Jobs valgte den velrennomerte Einstein-biografen, Walter Isaacson, som forfatter til sin livshistorie. 
Som sin medforfatter, har han fått med seg tidligere DN-journalist Jonas Forsang. 
Han er særlig kjent for intervjuet hvor Gunnhild fortalte om sin sykdom og det ukritiske intervjuet med bloggeren Fotballfrue. 
De som vil vite hva kritikere og uvenner måtte ha på hjertet, må gå til Gunnar Stavrums bok Sirkus Stordalen. 

Men de som foretrekker en velkomponert og velutstyrt selvbiografi, får alt de kan ønske seg av bilder, anekdoter, tips og betroelser. 
«Jeg skal fortelle deg min hemmelighet» er ikke stor litteratur, men det er et vellykket eksempel på produktplassering. 
