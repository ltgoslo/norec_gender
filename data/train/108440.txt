Med champagne i ryggsekken
Redaktør: 
Styreleder i Turistforeningen Oslo, Lene Løken. 
Noras Ark forlag Kr. 350,- (176 s.) 

I «Damenes tur» forteller 16 kjente norske kvinner om sine turopplevelser i fjellet. 
Meningen er blant annet å komme med en motvekt til alle historiene om gutta på tur; der alt er tøft, barskt og utrivelig, og mannsmot kreves. 
Noen av historiene er morsomme. 
Som Kirsten Santelmanns strabaser for å lure med seg champagne og kandelabere i ryggsekken når mannen har fødselsdag. 

Noen er imponerende, som Liv Arnesens ensomme tur til Sydpolen. 

Noen er vittige, som Mari Maurstads første elgjakt og Tora Aslands elskovssertifikat. 

Men alle de 16 bidragsyterne skriver ikke like engasjerende. 

Boken ville ha blitt bedre om en del historier var bare halvparten så lange, og om det var bilder fra stedene som beskrives, i stedet for mange portretter av bidragsyterne. 

Bidragsyterne i boken kommer med mange tips til turer som flere damer (og menn!) kan legge ut på. 
Noen kart ville ha gitt boken større informasjons- verdi. 
