Anmeldelse:Hever seg et godt stykke over den gjennomsnittlige politikrim 

Men Eirik Jensens romanfigur bruker avhørsteknikker som neppe er stuerene i virkeligheten. 

I krim- og thrillersjangeren taler det ofte til en romans fordel at den ligger nært opptil virkeligheten. 
Store deler av sjangeren hviler på en grunnleggende antakelse om at det som foregår i den virkelige verden er mer enn spennende nok for en roman, og at vissheten om at noe har skjedd - eller kunne skjedd - utgjør en stor bonus for leseren. 

Den korrupsjonstiltalte politimannen Eirik Jensen fikk gode kritikker for sin selvbiografiske dokumentar «På innsiden» (2015), skrevet i samarbeid med Thomas Winje Øijord. 
Nå er de to aktuelle med ny bok. 

Livet som spaner 

Sjur Holt minner slik sett ikke så rent lite om Eirik Jensen selv, eller om Harry Hole, for den saks skyld. 
I politikrim-verdenen er han ukonvensjonell på en konvensjonell måte, om man kan si det sånn. 

En pengetransport blir ranet på E6. 
Ranet er profesjonelt, spektakulært og nådeløst. 
Så blir justisministeren utsatt for et attentat. 
Sjur Holt og kollegaene hans jobber under et ekstremt press for å oppklare de to sakene, og den eneste måten å gjøre det på, er å dykke ned i Oslos underverden for å se om noen vet noe. 

Informasjon er alt 

Her hever «Attentatet» seg et godt stykke over den gjennomsnittlige politikrim. 
Jensen og Winje Øijord lykkes ikke like godt når det gjelder å innlemme leseren i den sjargongen og den omgangsformen som finnes i både politiet og i de kriminelle miljøene. 
Tonen er knapp og barsk, krydret med tørr humor, men de klarer ikke å inngi den samme sterke følelsen av autentisitet som for eksempel svenske Jens Lapidus formidler i sine romaner. 

Likevel er «Attentatet» i høyeste grad blitt en lesverdig politikrim. 

Den er effektiv, spennende og troverdig. 
Hvor mye av dette som er funnet opp, og hvor mye som er hentet fra virkeligheten, er ikke godt å si. 
Og det er jo spennende nok i seg selv. 
