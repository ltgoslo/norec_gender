Seriedrap på martyr-vis
Oversatt av Henrik Eriksen Kr. 
298,- Schibsted 

Nic Costra er en ung etterforsker i Roma, og får en serie grufulle drap i hendene når noen etterligner kristne martyrers død. 

Det druknes, flås og grilles i ufyselig detaljrikdom. 
Samtidig utspilles et skjult drama i Vatikanstaten, der prominente personer prøver å rømme fra sine lumre pengetransaksjoner, hvitvasking og svindel. 

Og selvsagt møter han en uimotståelig kvinne, som selvsagt sitter med nøkkelen til mysteriene. 
Alt i alt kunne denne boken lett skli ganske så ubemerket inn i elven av italienske mat-og-vin-og-kultur-kriminalromaner vi nå overflømmes av. 
Likevel skiller den seg positivt ut, ved at Hewson så dyktig evner å skape troverdige personer som gjør lesningen spennende. 

MAY GRETHE LERUM 
