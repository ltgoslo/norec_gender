Anmeldelse:Uvanlig krass kritikk av norsk miljøpolitikk i ny ungdomsroman 

Jens Stoltenberg får gjennomgå. 

Lars Mæhle er en særs ambisiøs ungdomsbokforfatter, aller mest kjent for de to fantasybøkene om «Landet under isen», så vidtfavnende at de sprengte seg ut av sjangermalen. 

Det samme gjør «Bouvetøya 2052», bare med en annen og mye mer tidsriktig mal. 
Dette er en miljødystopi, altså en dyster framtidsskildring om en skakkjørt verden. 

Slik skriver han seg inn i den største trenden på ungdomsbokfronten for tida, men han nøyer seg ikke med det. 
«Bouvetøya 2052» forsøker også å være både cyber-punk og psykologisk thriller. 
Mæhle pøser på med bakgrunnsinformasjon, innviklede premisser og innfløkte «The Matrix»-aktige omdreininger, og til tider blir det tungt å henge med. 

Realityprogram 

Realityprogram 

Jens Stoltenberg får gjennomgå i denne boka, som til ungdomsroman å være kommer med uvanlig krass kritikk av norsk miljøpolitikk, klimakvotene især. 
Det er friskt, men det pedagogiske prosjektet kan bli litt for styrende. 

Fantastisk kulisse 

Mæhle har funnet opp mange interessante skikkelser, og Bouvetøya er en fantastisk thrillerkulisse. 

Fantastisk kulisse 

Når han dropper alle videreverdighetene og konsentrerer seg om å drive handlingen framover, er boka sitrende spennende. 
Det skulle bare skjedd litt oftere. 
