Spenning med klisjeer
Forfatter:Jakob Knudsen 

Sjanger: 
Krim 

Oversatt av Heidi Grinde 

Forlag: 
Gyldendal 

Dansken Jakob Knudsen har lagt hendelesene for sin første krimbok til området ved Skagen, som skulle være kjent område for mang en sørlending. 
Boka er til det slitsomme overlesset med klisjeer, men har likevel en nerve. 
Den kommer som følge av kryssklippingen mellom et kjedelig besteborgelig miljø i Hjørring kontrastert med desperasjonen til en ung, bosnisk gutt på flukt fra masseslakt i Srebreniza i 1996. 
Disse glimtene inn i guttens fortvilelse og kjærlighetsforhold i disse håpløse omgivelsene er gripende. 
Det er imidlertid ikke beskrivelsene fra danske forhold, som skildres utvendig og overfladisk. 

Når forfatteren litt over halvveis i boka har røpt det som måtte være av mysterium, blir man som leser fylt av en undring over hva resten av boka skal handle om. 
Skildringen hives om, og forvandles til en politi-jager-gal-mann-historie. 
Boka rommer avkuttede hender, masse blod og skarpe slakterkniver. 
Og en stor porsjon ensomhet. 
Men noe mesterverk, er dette ikke. 
