Småbyens hemmeligheter
Kriminalroman, 279 sider, Kr. 329,-,Gyldendal 

Norge er tynt befolket og gjennomregistrert, og de fleste drap og forsvinninger oppklares. 
Men noen få forblir mysterier. 
Norge er tynt befolket og gjennomregistrert, og de fleste drap og forsvinninger oppklares. 
Men noen få forblir mysterier. 

Småbyene kan virke totalt gjennomsiktige. 
Tilsynelatende avdekker nabokontrollen og sladderen alt, men overraskende mange hemmeligheter forblir det. 
Jørn Lier Horsts «Felicia forsvant» spinner rundt en tenkt uoppklart forsvinning fra en småby. 

Resultatet er blitt en helt grei spenningsbok, selv om det raskt blir klart hvor løsningen må ligge. 
Forfatterens politibakgrunn sørger for at miljøet og atmosfæren virker autentisk, hverdagslig og tidvis makaber. 

En gammel forsvinningssak må gjenåpnes når liket av en kvinne avdekkes under utbedring av en vei. 
Politiførstebetjent William Wisting har ikke lange tiden på seg, fordi saken foreldes om bare få dager. 
Etterforskningen avslører mange løgner og fortielser i Larviks lokalmiljø og utløser ny dramatikk. 
Nye forbrytelser kommer til. 
Slutten holder bra spenningskurve og temperatur. 
Pluss for en politifaglig detalj jeg aldri har sett i noen annen spenningsbok. 
Denne blir viktig i opprullingen av saken og gjør slutten spesiell. 
