Menneskehandel
Kr. 69,- Schibsted 

En makeløs beretning om menn fra Oslos beste vestkant og deres involverting i trafficking. 

En turgåer oppdager en vintermorgen at et nakent kvinnelik ligger innefrosset i stålisen på Maridalsvannet ved Oslo. 
Hvem er hun? 
Hva har skjedd? 

Det handler om smugling av russiske og estlandske jenter for prostitusjon i Norge, om grufull kvinnefornedring, tortur og drap - og pengebegjær. 

For mennene bak den avskyelige trafikken - alle fra Oslos beste vestkant - skyr intet om de kan tjene penger på det. 
De senere delene av boken står ikke på høyden med den første. 
Bakmanns-intrigene blir for langtrukne, for vilt usannsynlig. 

Lik dynges på lik i en grad som gjør at leseren mister interessen. 
Men beretningen om kvinnetransporten er makeløs. 
