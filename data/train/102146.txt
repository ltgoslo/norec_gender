Bokanmeldelse:Kristine Storli Henningsen: 
«Innlandshete» 

Henningsen (f.1974) ga i fjor ut romanen «I skyggen av store trær» og har skrevet «Sofia på Måkøya» 

Roman 320 sider Kr. 379,- Gyldendal 

Med sin nyeste roman vil hun tettere på samlivet og foreldrerollen. 
Julie, Petter og den lille datteren Mina er på Bornholm, i et leid sommerhus. 

Konfliktene begynner allerede på ferga, og det er duket for klassisk sommerferiekrangling, når alt egentlig skal være hav og ro. 
Romanens første del viser konfliktene mellom Petter og Julie, og vi møter de litt underlige naboene på Bornholm. 

Dagen etter en fuktig kveld med naboparet forsvinner Mina. 
Julie går helt umiddelbart inn i oppdagelsen av den ekte morsfølelsen hun tror hun har manglet, og hele nabolaget leter etter Mina. 

Det underlige naboparet tilfører vibrasjon til fortellingen, men skurringen mellom dem og Julie blir for konstruert og lite utforsket, og som mennesker blir de for utydelige for leseren til at det ubehagelige får den plassen det burde hatt. 

Språket og flere bilder i denne romanen er betraktelig bedre enn i debutromanen, som var melodramatisk og overtydelig. 
Det henger likevel en del rester igjen av overdramatiseringer som oppleves for opplagte og flate. 
