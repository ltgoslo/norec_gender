Virkeligheten er best
Oversatt av Monica Carlsen 442 sider kr 339,-. 

Ifølge seg selv var journalisten Neil Strauss en nerdete fyr som aldri hadde hatt draget på det motsatte kjønn. 
Så kommer han i kontakt med et nettverk som tilbyr folk å lære seg kunsten å nedlegge damer. 
Strauss blir hekta, for det funker, og han blir snart en viktig aktør i en voksende bevegelse av forhenværende pingler som sjekker damer over en lav sko, basert på ymse triks. 
En blanding av enkel psykologi, tryllekunster og skuespill. 

Boken skal være sann, det som står her har skjedd, og en grunn til å tro på det er at det etter hvert blir så speisa at det ville vært uten troverdighet om det ikke hadde vært sant. 

Det er temmelig sykt at dette har blitt en strålende bok, godt over 400 sider med diverse tusseladder som feier over en uhorvelige mengde damer høres ikke ut som noe man ønsker å lese, men Strauss klarer på mesterlig vis å gjøre det til en tragikomisk fortelling, der selv den klisjépregete Hollywood-slutten virker helt riktig. 
I bunn og grunn ender boken faktisk opp med både å være manns- og kvinnefornedrende. 
