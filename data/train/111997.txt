Kølsvart debutroman fra Rena:«Det sniffes, drikkes og pules over en lav sko»: 
Bokanmeldelse: 
Bjørnar Bergem: 
«Gauphosta» 

Skal vi tro romandebutant Bjørnar Bergem, er Rena i Østerdalen helvete på jord. 
Det sniffes, drikkes og pules over en lav sko. 
Vold, voldtekt og overgrep er mer vanlig enn lørdagsgodt og fredagstaco. 

Debutanter som skriver om oppvekst går det tretten av på dusinet. 
Også i Bjørnar Bergems debutroman handler det om barn og ungdom, men der slutter også likhetene med det store flertall av pyntelige, flinke debutanters minner fra oppveksten. 

For Bergems Rena i Østerdalen er helvete på jord. 

Fått med deg? 
Dan Brown til Norge med «Da Vinci-koden»-oppfølger 

Fortalt fra perspektivene til en gruppe ungdommer skildrer «Gauphosta» et samfunn i dyp krise og mental forråtnelse. 
En smittsom, dødelig sykdom har inntatt bygda, selveste gauphosta. 
Er det kanskje de nyankomne satanistene som står bak? 

Superdebutanten: 
Denne norske forfatteren selger bøker for 2 millioner korner i uka 

Bergem har valgt å skrive hele boken på østerdalsk. 
Grepet er originalt, det gir trøkk og autensitet til teksten, samt visse utfordringer for lesere som ikke er vant til dialekten. 

Er så dette en realistisk skildring av et miljø og ungdommens råskap? 
Både ja og nei. 
Romanen føyer seg inn i en tradisjon der overdrivelser tas i bruk som litterært virkemiddel, i dette tilfellet kjennetegnet ved mørk svart humor og dyrking av det vonde og fæle. 
I norsk sammenheng er det nærliggende å tenke at Bergem har hatt glede av å lese Stig Sæterbakken. 

Fått med deg? 
Sjekk hvem som trippet til topps på boklista og danket ut Jo Nesbø 

I likhet med mesteren fra Lillehammer, er Bergem en språksikker forfatter som midt i, eller kanskje takket være, den kølsvarte tilværelsen han skildrer, disker opp med flere minneverdige setninger: 
«Kinnbena stod ut som påler i et tryne tå mjøl.» 
Eller: 
«Han var bikkje i sjela.» 

Aktuell roman: 
Så sterk at du nesten ikke tror det er sant 

Når det er sagt gir boken lite tilbake hva angår innsikt og refleksjon, det er som om råheten dekker over, snarere enn å avsløre noe dypere. 
Dramaturgien er episodeaktig med en løs kjerne, det veksles noen ganger umotivert mellom fortellerstemmer som til forveksling likner hverandre. 

En strammere mer konsekvent struktur savnes, i det som ellers er et rystende, men samtidig hult portrett av en nitrist ungdomskultur i bygde-Norge. 

Sommertips: 
Her er bøkene VGs anmeldere likte best i fjor - og som flesteparten nå er ute i pocket! 

Anmeldt av: 
Gabriel Michael Vosgraff Moro 
