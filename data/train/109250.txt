Bokanmeldelse:Anne Sender: 
«Vår jødiske reise» 

Anne Sender åpner dørene til Det Mosaiske Trossamfund. 
Både sårbarheten, kampviljen og mangfoldet trer frem. 

Sakprosa 267 sider Kr. 
299,- Cappelen Damm 

Det lille jødiske samfunnet i Norge har en lang historie. 
Men storsamfunnet vet fortsatt lite om hvem de er, og hvilke utfordringer de står overfor. 
Denne boken, skrevet av tidligere forstander i Det Mosaiske Trossamfund Anne Sender, er derfor et velkomment opplysningsprosjekt. 

Her presenteres ikke bare menigheten og dens arbeid. 
Leseren får innsyn i interne splittelser, blant annet når det gjelder synet på konflikten mellom Israel og palestinerne. 

Sender fremstår som en progressiv kraft som vil ha alt frem i lyset. 
Både norske antisemitter og selverklærte «Israel-venner» får passet påskrevet. 
Men fremstillingen er balansert. 
Spesielt når det gjelder minoritetens forhold til offentlige myndigheter, trer pragmatismen frem. 

Et svært verdifullt bidrag til å forstå hvor vanskelig det kan være å leve som minoritet i et land hvor likhetsidealene står så sterkt som i Norge. 
