Anmeldelse:«En del av meg» er en imponerende debutroman for ungdom 

Maren Engelschiøn skriver om et miljø hun kjenner godt. 

Maren Engelschiøns debutroman, med den anonyme tittelen «En del av meg», er en positiv overraskelse i bokvåren. 
Og en litt unorsk en. 

Nerdete romaner for og om unge voksne har blitt amerikansk eksportvare de siste åra, med John Green i tet, men i norsk litteratur har vi ikke hatt den samme boomen. 

Så er også Engelschiøns roman satt til USA, og et miljø hun åpenbart kjenner svært godt. 
I likhet med sin hovedperson har hun selv studert kreativ skriving i Minnesota. 

Indianer 

Indianer 

Engelschiøn har lang erfaring som journalist og magasinredaktør, og det synes. 
Dette er en sjeldent språklig sikker debutroman. 
Hun er en god observatør, og beskriver lukter, smaker, opplevelser og følelser slik at stoffet blir levende for leseren. 
Journalisterfaringen kommer også til syne i form av mye kunnskap om skriving, journalistikk og etikk, som Ida lærer om på kurset. 
Vi får dessuten vite mye om indianere og amerikansk historie. 

Å mikse nerdete interesser og metaperspektiv med en historie om en tenåring som leter etter tilhørighet, kjennetegner mange amerikanske ungdomsromaner. 
Jakten på hvem man er og hvem man kan være i verden står sentralt. 

Spennende 

Spennende 

Selv om miljøet i boka er fremmed, er problemstillingene den tar opp lette å identifisere seg med. 
Og den er spennende. 
Hvorfor er det så vanskelig å spore opp Idas familie? 

«En del av meg» er rett og slett en imponerende debut som bør kunne treffe mange lesere, dersom de bare oppdager den. 
