Ned med Gud
123 sider Pris kr. 150 Religionskritisk forlag v/Ronnie Johanson 

Ikke alle jobber for fred og forsoning. 
Ikke alle jobber for fred og forsoning. 

Religionskritisk forlag v/Ronnie Johanson 

medredaktør: 
Walid Al-Kubaisi Religionskritisk forlag gir, fra sin påtvungne undergrunnstilværelse (les: null eksponering i bokhandel) for eksempel ut «Guds Lille Brune» og «Allahs Lille Brune», samlinger av sitater fra de hellige bøker. 

Polemiske pamfletter som nok vil gi en og annen antikirkelig sjel en vitamininnsprøyting. 
Man kan selvsagt stille spørsmålstegn ved hvor klokt det er å utgi religionsfiendtlige skrifter i vårt nåværende klima hvor de mest akutte konflikter synes å ha fått et stadig klarere tilsnittt av kamp mellom kulturer og religioner. 
Men man bør også stille spørsmålstegn ved den overlevering av «evige sannheter» som ligger til grunn for den fundamentalisme - på begge sider! - som utgjør den største konkrete trussel mot verdensfreden. 

Det er nok dette forlagsredaktør Ronnie Johanson kanskje litt aktivistisk-naivt søker å oppnå gjennom å samle og utgi et utvalg av de mest brutale sitater fra Koranen og Bibelen. 

Her befaler Gud blodtørstig nedslakting, utrydding, etnisk rensing, tortur, tyveri, ran og voldtekt over en lav sko, enten han kaller seg Javeh eller Allah. 

I det hele tatt er det overraskende mye likt i de to bøkene. 
Overraskende er det i hvert fall at så mange prominente personer både på den østlige og vestlige halvkule - ja langt inn i vår egen regjering! 
- blindt sverger til verdioppfatninger basert på slike kilder. 
«Før skal himmel og jord forgå før en eneste tøddel i Loven skal falle bort» (Jesus ifølge Lukas 16:17). 
«Dette er skriften. 
Tvil har ingen plass». 
(Koranen). 

Hva skal vi andre gjøre med folk som underskriver slikt? 
Vi kaster terning fire for underholdningsverdien. 

KNUT FALDBAKKEN 
