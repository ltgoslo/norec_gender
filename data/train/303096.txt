Anmeldelse:Jesus og «True Blood» i samme bok 

«Udødelighetens historie» fortaper seg i en overdose av gru, grøss og gørr. 

Det som kunne ha blitt en interessant idéhistorisk gjennomgang av et tidløst tema, fortaper seg i en overdose av gru, grøss og gørr. 
Boka med undertittelen «Fra Jesus? oppstandelse til zombier, antioksidanter og barn i ilden» etterlater en følelse av at forfatteren dyrker det makabre og bisarre, som om han trodde det skulle virke pirrende også på andre. 

Religionsforsker, samfunnsdebattant, menneskerettighetsaktivist og professor i religionsvitenskap ved Universitet i Bergen, Dag Øistein Endsjø, skal liksom ha med alt fra «Odysseen» til «True Blood». 

Han behersker ikke begrensningens kunst og gaper for høyt i sin liksomsjokkerende omgang med zombier og vampyrer, lemlesting og helgenkoking, brenning av barn og dypfrysing av gamlinger, hekser og daudinger. 
You name it. 

Teologi 

Teologi 

Religionsforskeren dveler ved Jesu «kjøtt og bein» etter oppstandelsen — som selve kjernen i kristendommen, og hevder bestemt at budskapet fra de gamle kirkefedre var fysisk udødelighet. 
En lære som slo godt an hos de kroppsdyrkende gamle grekere i øst, mens romerne i vest kastet de kristne til løvene. 
Men hva skjedde så, spør Endsjø, når løvene hadde spist? 
Og hvis løvene også ble spist? 
Kunne Gud da i tidens fylde vekke den stakkars kristne til live med kjøtt og bein i behold? 
Oldkirken hadde svar på det også. 

Heldigvis gikk verden framover, også for oss ikketroende. 
I dag er det bare en tredel av britiske prester som hevder at Jesus virkelig, i fysisk forstand, gjenoppsto fra de døde. 
Og som Endsjø bemerker: 
Troen på at vi alle skal gjenoppstå med «kjøtt og bein» er knapt nok et diskusjonstema i vår protestantiske del av verden. 

Dybdeanalyse 

vil kunne måtte 

Dybdeanalyse 

Når forfatteren skal ironisere, lyder det slik i en billedtekst: 
«Jesus helbreder syke og gjør funksjonshemmede til ikkefunksjonshemmede.» 

Inntrykket av trivialitet og snusfornuft forsterkes ytterligere når Endsjø i den store boka om menneskenes ytterste håp og tro gjennom tidene avsluttes med et sitat fra 1943 av Susan Ertz, en britisk forfatter av sentimental underholdningslitteratur: 

«Millioner lengter etter udødelighet, selv om de ikke vet hva de skal finne på en regntung søndag ettermiddag.» 
God påske! 
