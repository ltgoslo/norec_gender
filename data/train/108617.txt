Mann for sin katt
Oktober kr 298,- 

En norsk samtidsroman fra år 2003 kan for eksempel handle om problemene som oppstår når et ungt samboerpar skal skaffe seg en katt. 

Høres det slapt ut? 
I Bjørn Esben Almaas' tilfelle resulterer dette utgangspunktet i en relativt interessant bok, som berører en større uro. 
Almaas skriver seg inn i en rekke av romaner fra de siste årene om litt forvirrede hverdagsmenn som taust opponerer mot en definerende kvinne. 

Romanen «Katzenjammer» er et respektabelt stykke arbeid, som fungerer innenfor sine egen rammer. 
På sitt beste er boken ganske morsom - i tillegg til at den tar opp den kjente, klaustrofobiske opplevelsen av at det ikke er noen vei vekk herfra. 
