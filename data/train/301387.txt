Anmeldelse:Alf R. Jacobsen går løs på fredsårene 

Krigshistoriker med nytt, ambisiøst verk. 

Alf R. Jacobsen er en produktiv forfatter, som hittil har hatt krig og spionasje som spesialdistanser. 
Pluss sidebruk som skipsfart, økonomi og krim. 

Nå gir han seg freden i vold. 
Boka med den bokstavrimende tittelen «1945. 
Hat. 
Hevn. 
Håp» er den første i en serie om Norge i etterkrigstida. 

Mange fortellinger 

Mange fortellinger 

Jacobsen slutter seg til to tradisjoner. 
For det første er han en folkeopplyser i en god, gammeldags ånd, av typen Grimberg. 
For det andre er han en historiker av den typen som oppfatter historien som en stor vev av enkeltfortellinger. 

Individet forsvinner ikke i de store linjene. 
Snarere tvert imot, enkeltmennesket blir eksemplet som gjør historien levende. 

Og det er nettopp leseren, og ikke akademia som er Jacobsens målgruppe. 
Kanskje er tida inne nettopp for et slikt samlende verk. 
Siden krigen ble avsluttet for 70 år siden, har nye voksengenerasjoner fått en stadig større avstand til denne epoken og til krigens betydning, til tross for den endeløse strømmen av krigslitteratur som når markedet. 

Mye av denne litteraturen er spesialisert og tematisk spisset. 
Man kan lett tape oversikten av syne. 

Replikker 

Replikker 

«Hitlers enfoldige elskerinne, Eva Braun, uttrykte det samme over alle som orket å lytte: 
?Stakkars, stakkars Adolf! 
Omgitt av svik og forlatt av alle. 
Det er bedre at 10 000 må dø, enn at han går tapt for Tyskland.?» 

Syk underveis 

Syk underveis 

Jacobsen skriver i forordet at han under arbeidet med boka ble rammet av «hjertetrøbbel». 
Han ble operert i sommer, men friskmeldt i tide til å fullføre. 
Riktignok må notene vente til neste bind, men det går bra. 
Jacobsen ønskes all mulig god bedring og lykke til med fortsettelsen på dette ambisiøse verket. 
