En fascinerende by
214 sider Kr 299,- Tiden 

Dagbladet-journalist Morten Strand har tapt sitt hjerte til St. Petersburg. 

I denne boken har han skrevet tolv historier om denne store russiske byen, hvorav de aller fleste er historisk orientert. 
I sum tegner historiene et bilde av en by med en svært spennende og dramatisk fortid, mens samtiden er så godt som fraværende. 

Noen ganger blir det litt klisjéaktig eller for enkelt, spesielt for lesere som allerede er rimelig godt kjent med stoffet. 

Men det er ingen tvil om at han har skrevet en fin bakgrunnsbok for folk som ønsker en introduksjon av St. Petersburg, og den vil sikkert friste mange til å reise dit. 
