Anmeldelse:Patrick Gales bestselger er en kalkulert lettlest-roman 

På kanten av det banale. 

ANMELDELSE: 
Når du leser en roman som foregir å fortelle om en tvers igjennom god mann - som attpå til er prest - da er det god grunn til å skjerpe oppmerksomheten. 

Historien begynner med at fader Barnaby er til stede, kanskje som sjelesørger, da 20 år gamle Lenny, som er lam etter en ulykke på idrettsbanen, begår selvmord. 

Storfamilien 

Storfamilien 

Se, det er forfatterknepet her - å lette litt etterhvert på sløret så denne prektige presten kommer til syne i helfigur med sine såvel åndelige som kjødelige sidesprang - uten at vi forherdede nåtidslesere helt lar oss sjokkere. 

For dette er en kalkulert bestselgerroman på grensen til det banale. 

Forfatteren Patrick Gale, tidsriktig gift med sin dedikerte ektemann Aidan Hicks, har utgitt 19 romaner allerede og omtales i Storbritannia, ifølge forlaget, som en nasjonal skatt med sin «stille, intelligente, klare og humoristiske stil». 

Lavt og behagelig nivå 

Lavt og behagelig nivå 

Men etterhvert som ondskapen introduseres i skikkelse av en fordrukken skolelærer med Lolita-fantasier, faller stilnivået til mer behagelig nivå - for etterhvert å flate ut i lange og intetsigende dialoger om hverdagslige gjenstander og gjøremål. 

Forfatteren håper vel at vi skal begynne å interessere oss for hjemmelaget hylleblomstsaft og urtete. 
Et innslag om prestens amfetaminavhengige adoptivsønn fra Vietnam virker halvhjertet. 
Men da datteren - som i mellomtiden er blitt snekker - endelig finner kjærligheten i vakre Morwenna, føles det helt politisk korrekt med kirkebryllup i den store stil. 

Så kunne jo historien ha endt lykkelig der. 
Men det skal forfatter Gale ha, helt mot slutten legger han inn et usikkerhetsmoment i form av en øm og bristende barndomserindring. 

På norsk 

«Hun viste ham skuret hvor noen av kjøttfeene (...) hadde samlet seg for å spise silofôr.» 

På norsk 
