Anmeldelse:Ufrivillig komisk krim fra Harlan Coben om en kones kardinalsynd 

Fra de pene pleners land. 

Adam Price har det som fisken i den amerikanske middelklassens karpedam. 
Kul, klok og vakker kone. 
To supre sønner. 
Grei jobb. 
Dollar nok. 
Pene naboer med sunne interesser og møre biffer på grillen. 
Livet er herlig. 

Til Den Forferdelige Dagen da Price blir passet opp av et ungt pent par, som ved hjelp av noen enkle setninger setter alt på hodet. 
Sprenger både hans eget hjerte og kjernefamilien i tusen biter. 

Hva Helvetesmeldingen går ut på? 
Et øyeblikk. 
Det kommer. 
Men først: 
Når Harlan Coben har trukket i utløseren, får vi den varen vi venter oss. 
En riktig spennende thriller med overraskelser og fete cliffhangers. 
Coben kan dette. 
Et ungt par spaserer altså rundt i lykkeland og serverer godfolk sannheter de helst ikke vil høre. 
Men som lett kan sjekkes opp. 
På internett. 
Midt i bestestua. 

Grusomme sannheter 

Grusomme sannheter 

Også andre menn har blitt bedratt på denne måten. 
Også deres verden bryter sammen, får vi vite. 
Det har noe med deres oppfatning av seg selv som menn, forklarer Coben. 
Samme kveld som Price har konfrontert kona med denne kardinalsynden står han i det tomme soverommet, og lurer på om han noensinne vil tilbringe en eneste natt til her sammen med løgnersken. 
Som heldigvis og dessverre har forsvunnet. 

Spennende 

Spennende 

La meg ikke gjøre dette verre enn det er. 
Plottet er som i alle Cobens spenningsbøker både godt og svært så spennende, selv om altså utgangspunktet for hele dramaet denne gangen virker temmelig komisk på en kynisk europeer som undertegnende. 
