Bokanmeldelse:Jared Diamond: 
«Verden fram til i går» 

Jared Diamond har funnet ut at vi har mye å lære av «primitive» mennesker. 
Men det er bare så vidt visdommen ikke drukner helt i omstendelig ordgyteri. 

Etter internasjonale suksesser som «Kollaps» og «Våpen, pest og stål», fortsetter den amerikanske geografen Jared Diamond sin jakt på lærdom fra fortiden. 
Nå vender han seg til tradisjonelle samfunn som fortsatt eksisterer, i hovedsak urbefolkningsgrupper på Ny-Guinea, hvor han har gjort feltarbeid gjennom mange tiår. 

Blant temaene som behandles er konflikthåndtering, ernæring, barneoppdragelse og eldreomsorg. 
Uten romantisering skildrer han ulike praksiser på godt og vondt, før han destillerer ut noen eksempler til etterfølgelse. 

Gaper over for mye 

Det hele er svært lærerikt, og boken er interessant uavhengig det normative oppdraget. 
Men han gaper nok over litt mer enn han har faglig dekning for, og fremstillingen er alt for omstendelig og tung. 
En strammere, halvparten så lang bok, ville nok fått en langt bedre mottagelse. 

Oversatt av Alexander Leborg. 

STEN INGE JØRGENSEN 
