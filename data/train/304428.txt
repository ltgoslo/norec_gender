Anmeldelse:Farseroman fra bestselgerfenomenet Jonas Jonasson 

For mye stillstand mellom slagene. 

Forfatteren bak fenomenet «Hundreåringen som klatret ut vinduet og forsvant» er på markedet med sin tredje bok. 
Oppskriften er også denne gang basert på skrudde personer som reiser ut i verden og havner i umulige situasjoner — med Jonas Jonassons tørrvittige kommentarer som korrigerende kontrast. 

I hovedrollene møter vi en kvinnelig frafallen prest og en desillusjonert hotellresepsjonist — og selvsagt Morder-Anders, mannen som handler før han tenker, i den grad han har noe å tenke med. 

Men hjertet er stort og varmt, viser det seg når trioen oppretter et firma — gründerne er jo tidens helter — i den hensikt å bedrive torpedovirksomhet for viderekomne. 

Valuta for pengene? 

heisann hoppsann!» 

Valuta for pengene? 

Vi får ta det kronologisk. 
Den Forrest Gump-aktige hundreåringen fra 2010 bød unektelig på bisarr situasjonskomikk og godlynt samfunnssatire. 
Boka nådde aldri opp og inn i den litterære salongen, men jungeltrommene gikk og salgssuksessen ble desto større for Piratförlaget. 
Med oppfølgeren «Analfabeten som kunne regne» kom Jonassons svakheter som forfatter tydeligere til syne: 
Skrønen om superjenta fra slummen i Afrika som løste diofantiske likninger og kom i nærkontakt med Norrtälje og en atombombe på avveie, var anmassende og uten framdrift. 

Langtekkelig 

Også i «Morder-Anders» er det mye stillstand mellom slagene. 
Og det er lenge siden raljering med bibelord og prestelig dobbeltmoral vakte anstøt i vår vestlige del av verden. 

Langtekkelig 

Med velvilje er det kanskje mulig å lese inn i denne historien noen kulturelle referanser til klassiske gangsterkomedier som «Pulp fiction». 
Men en farse som «Tomme tønner» er nok mer nærliggende. 
