Anmeldelse:Hvis Aschehoug gjør jobben sin, kan Bobbie Peers' debutbok bli en ny «Percy Jackson» 

Norsk fantasyhelt av internasjonalt format. 

Hvis det er noe barnebok-Norge trenger, så er det en bestselger av internasjonalt format. 
Her har vi en. 
Bobbie Peers? 
«Luridiumstyven» har potensial til å ble en ny «Percy Jackson». 

12 år gamle William Olsen bor på et lite sted i Norge. 
Det vil si. 
Han er egentlig engelsk og heter William Wenton, men etter at bestefaren forsvant på mystisk vis i London, har han levd på hemmelig adresse med sine foreldre. 

William er, i likhet med både Harry Potter og Percy Jackson, både litt stusslig og venneløs. 
Han er lidenskapelig opptatt av å løse koder. 
Så kommer en utstilling med «Umulighetskoden» til Norge. 
Den skal være umulig å løse. 
Uten at William helt forstår hvorfor, er foreldrene livredde for at han skal avsløre sitt spesielle talent. 
Han sniker seg likevel inn på utstillingen, og løser koden. 
Det setter i gang voldsomme krefter og endrer livet til den lille familien. 

Filmteknikker 

Peers er en uhyre effektiv spenningsmaker. 
Som filmskaper bruker han teknikker fra filmbransjen; god driv, kjappe sceneskift, replikkvekslinger med høyt tempo. 

Filmteknikker 

Språket er lett og flytende, og kanskje best av alt: 
Det er mye humor her, slik det skal og må være i den surrealistiske fantasysjangeren. 
Det er åpenbart at forfatteren har moret seg når han har laget de mest utrolige skapninger: 
En bille som eser ut til en enorm robot, en gammel dame som kan spaltes og bli til to bodyguarder, livsfarlige menneskeetende planter — roboter de også. 
Her er snakkende dører og en rampete støvsuger. 

Like karakterer 

Like karakterer 

Som i all fantasy får William en jentekompanjong: 
Alvorlige og stille Iscia. 
Etter å ha skult på hverandre en stund, blir de venner, og sammen løser de det som etter hvert blir et forrykende plott. 

Skremmende scenario 

Skremmende scenario 

Peers har i tillegg porsjonert ut en passe dose action. 
De mest dramatiske scenene foregår i hemmelige tunneler under undergrunnen i London, styrt av virkelig onde krefter. 
Avslutningen er som i serier flest. 
Det løser seg, men her er potensial til mange flere bøker. 
Dem ser jeg fram til. 
Det skulle heller ikke forundre meg om serien etter hvert blir film. 
