Magisk Staalelsen
Jeg ble så fenget av denne kriminalromanen at jeg ikke klarte å legge den fra meg før den var ferdiglest. 

Utrolig spennende bok som florerer med skildringer og sanser! 

Privatdetektiv Varg Veum blir oppringt av advokaten Berit Breheim, som er bekymret for søsteren Bodil og ektemannen Fernando Garrido. 
De er sporløst forsvunnet, men Berit vil ikke bringe politiet på banen enda. 

Veum får vite at moren til Breheim-søstrene omkom i en såkalt dødspakt. 
Da hun og elskeren hennes kjørte på sjøen i 1957. 
Berit tror noe lignende kan ha hendt. 
Mistanken om dette blir ikke mindre av at Garrido ble innbrakt av politiet noen uker tidligere. 

En norsk frilansjournalist ved navn Torunn Tafjord ringer like etterpå til Varg Veum. 
Hun er på sporet av et norsk skip på vei fra Afrika som har mystisk last i en container ombord. 
Skipet tilhører rederiet Trans World Sea som er det samme som Garrido jobbet i. 

Det er mange løse tråder, men på slutten av boken blir alt oppklart til store overraskelser eller for å få ting på plass. 

Denne boken er svært bra. 
Den er skrevet med gode skildringer og fantastiske språklige bilder. 
Drap og forsvinning er en viktig del av boken. 
Den er spennende og innholdsrik. 
Ingen kan skrive krim som Staalelsen. 
Jeg ble totalt revet med ! 

ANMELDT AV MAGNE FIVELSTAD 
