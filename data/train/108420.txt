Nerve om nazist
Terje Emberland og Bernt «Det ariske idol. 
Forfatteren, eventyreren og nazisten Per Imerslund» 525 s., kr. 399,-, Aschehoug 

Få ting kan være så spennende som et menneskeliv. 
En utrolig skjebne brettes ut i boken «Det ariske idol». 

Per Imerslunds liv (1912-1943) har drag som en gammeldags guttebok - reiser i fjerne land og eksotiske miljøer, spenning, dumskap, mot, livsfare, aksjoner av mange slag. 
Oppveksten fant sted både i 1920-årenes Tyskland, der farens forretninger gikk både til himmels og til helvete, og i Mexico. 
Sønnen lærte mer i livets skole enn i en amputert skolegang. 
En homofil far smittet moren med syfilis, og sønnen debuterte seksuelt med sin lærer, som samtidig sto i med foreldrene. 
Imerslund opplevde den militære opprustningen i Tyskland på skolen han gikk og et Mexico i revolusjonens epoke. 

Religionshistorikerne Terje Emberland og Bernt Roughtvedt har gjort et imponerende dypdykk i individualisten, vagabonden og nazisten Per Imerslunds liv gjennom et stort, tidligere ubrukt kildemateriale. 
I en velskrevet bok gis et innblikk i mellomkrigstid og okkupasjonsår. 
Imerslund deltok i flere fascistgrupper, kretsen omkring tidsskriftet Ragnarok, var med i aksjonen mot Leo Trotskij på Ringerike i 1936, kjempet på Francos side i den spanske borgerkrigen. 

Under 2. verdenskrig var Imerslund først på Østfronten, hvor han ble alvorlig skadet, ble så motstandsmann og etablerte ifølge forfatterne kontakt med Hjemmefronten. 
Imerslund plan var å likvidere Quisling. 

Kildene til dette er kanskje ikke så mange og kan diskuteres. 
Men hele fremstillingen er drivende godt skrevet, god å lese, og de to leverer viktige utfordringer til historikerne etter dem. 
