Anmeldelse:En gangster i rullestol skriver sine memoarer 

Vittig debutroman fra Stein Sørensen. 

Med mottoer fra William Blake og Jo Nesbø begir debutanten Stein Sørensen seg ut på en virtuos linedans mellom det høystemte og det populære i sin roman «4». 

Han har skrevet en krimroman for den som ikke nødvendigvis liker krim. 
Og en grublende bok for den som ikke vanligvis leser filosofi. 

Hovedpersonen, rullestolbrukeren Kyrre Tanding, sitter en natt i et hus i Folldal. 
Han vil fortelle «alt» skriver han til sin psykolog. 
Vi får en bekjennelse fra en opprinnelig jusstudent som 11 år tidligere ble sugd inn i et gangstermiljø, med en langvarig fengselsstraff som konsekvens. 
Nå venter han på straffen fra kollegene. 
Hevnens djevel er underveis. 

Referanser 

Referanser 

Det er kort sagt underholdende å lese Sørensens prosa, enten han lar de villeste actionscener utspille seg eller han siterer Georg Johannesen og David Foster Wallace. 
Eller når han driver gjøn med navn fra samtidas kjendisgalleri. 

Han er en digresjonenes mester og lar den retrospektive historien være spekket med avbrytelser, forklaringer, utdypninger, essaylignende betraktninger, aforistikk - mens han stadig bringer dramaet nærmere nåtida, der det forløses i et blodig klimaks. 

Tallet fire 

Boka er gjennomstrømmet av en firetallsmystikk, som stadig blir referert til og praktisert litterært. 
En lek som antyder at forfatteren tar tilværelsens dypere sider mer alvorlig enn den elleville krimintrigen skulle tilsi. 

Tallet fire 
