Et hull i skyene
65 s., Kr. 229,- Cappelen 

Hennes nye samling setter gleden og lidelsen i et universelt perspektiv og formidler - enkelt og stillferdig - viktig innsikt om forholdet mellom det timelige og det evige. 
Underveis inndrar hun astronomer og matematikere som Bruno, Gauss og algebraens grunnlegger, Al-Kwarizmi. 

Hvilke erfaringer uttrykker matematikkens språk og himmellegemenes bevegelser? 
Og hvordan forholder de seg til våre livserfaringer? 
Høydepunktet her er diktet «Kjærleikens tal», syv tekster om en mors forhold til sitt nyfødte barn. 

Med sin lavmælte inderlighet og stille klarhet er dette et usedvanlig vakkert dikt. 
Like bra blir det ikke når Klyve mister fokus og blir stående litt på utsiden av sitt eget prosjekt. 
Noen av disse svakere og mer pregløse diktene kommer mot slutten. 

De forsterker inntrykket av en diktsamling som flater noe ut før fotnotene setter inn. 

ARNE HUGO STØLAN 
