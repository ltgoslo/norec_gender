Helt grei fransk krim som blir grovkornet og ikke elegant
Vil gjerne skrive skjønnlittærer krim, men dette holder ikke helt 

BOK: 
En kvinne ligger naken og utsultet i et bekmørkt kjellerrom på to ganger to meter. 
Èn gang i uken blir hun dopet ned og voldtatt, for deretter å måtte sitte stivpyntet og dele et overdådig måltid med sin gale fangevokter. 
Det til lyden av Mahlers symfonier. 

Andre bok 

Dette er den makabre prologen på franske Bernard Miniers andre bok i kvartetten om den kultiverte kriminalførstebetjent Martin Servaz. 
For dem av oss som leste første bok, «Hvis helvete var av is» (2017) forstår vi med en gang at fangevokteren er den Hannibal Lecter-aktige seriedrapsmannen Julian Hirtmann. 

I forrige bok klarte han å rømme fra et strengt bevoktet psykiatrisk sykehus. 
Den forrykte Hirtmann ser på Servaz som en slags tvillingsjel, blant annet fordi de begge er lidenskapelig opptatt av Mahler. 
Servaz blir besatt av tanken på å finne ham. 

Fransk Oxford 

Det er nok av gruoppvekkende ingredienser i denne boka, som er lagt til universitetsbyen Marsac i sørvest-Frankrike; et slags oppdiktet fransk Oxford. 
Her blir en av de kvinnelige lærerne funnet brutalt myrdet. 
Den unge studenten Hugo blir anholdt. 
Han er sønnen til Servaz store ungdomskjærlighet Marianne. 
Servaz starter en etterforskning som peker i retning av Hirtmann. 

Den skal også vekke vonde minner fra tiden han selv studerte på universitet, og drømte om å bli forfatter. 
Med sin dystre fortid, pasjon for klassisk musikk, og et utall referanser til verdenslitteraturen kan han minne om en fransk utgave av Inspektør Morse. 

Men, språket er en tanke for omstendelig og grovkornet. 
Det blir mange gjentagelser, og overgangene mellom de mange skiftene i perspektiv og tid er mer forvirrende enn elegante. 
