Anmeldelse:Markus Midré skriver finstemt om en musikers flyktige liv og karriere 

Hvem var Edward Sutkin? 

Når er man seg selv? 
«Hva betyr det å være synlig?» som fortelleren i Markus Midrés nye roman 
«Et ærlig ansikt» formulerer det. 

Historien som stiger opp fra sidene handler om Edward Sutkin (født 1942), en britisk musiker og visesanger som bare eksisterer i denne boka, selv om han er utstyrt med en kort, dokumentarisk biografi og diskografi. 

Hitlåt 

Hitlåt 

Boka skildrer Sutkin fra de første famlende gitargrepene til suksess med Grammy-nominasjon og opptredener i TV-talkshow. 
Han gifter seg med en kvinne han treffer i London og får en sønn. 
Alt ligger til rette for et godt liv, men Sutkin mestrer ikke kunsten å få holde seg flytende. 

En nytelse å lese 

En nytelse å lese 

«Det som hadde hatt tyngde og fasthet i tankene, steg opp i taket som tynn røyk». 

Språket gir denne romanen en egen kraft, og den er en nytelse å lese. 
Handlingen strømmer gjennom bilder og situasjoner som understreker temaet; dette at livet bare eksisterer i øyeblikk der en opplever en universell tilhørighet. 

«Det fantes i ham, og så fantes det i andre. 
Det fantes i alle.» 

Men ingenting varer. 
Ikke kunsten, ikke kjærligheten. 
Eller denne varsomme, lille historien om å være menneske på jorda. 
