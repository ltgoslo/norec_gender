Prostitusjonens virkelighet?
Prostitusjonens virkelighet? 
Ja, det kan nesten virke slik. 
I alle fall etter å ha lest denne boken 

En byrettsdommer blir funnet drept på et hotell, kledd i et dristig og utfordrende dameundertøy. 
Like etter får hovedpersonen, privatdetektiv Varg Veum, i oppdrag å finne en bortkommen jente. 
Hun blir seinere funnet avkledd og drept. 
Midt oppi alt styret får Veum sin egen dødsannonse i posten. 
Skal han ta trusselen på alvor? 
Men Veum fortsetter arbeidet. 
Etter en rekke samtaler med venner og familie, nærmer han seg en oppklaring. 
Alt peker mot en gammel kjenning, som det seinere viser seg har laget rene prostitusjonsindustrien. 
Kan dette ha noe med drapene å gjøre? 
Og hvorfor blir en ettertraktet journalist seinere funnet drept, en kveld på overtid? 
Kan alt ha en sammenheng, eller er ofrene tilfeldige? 

Her er det ikke måte på hva man opplever! 
Både mord, tragedier og spenning er med, og underveis kunne jeg ikke legge fra meg boken! 
Staalesen har greid å lage en bok der skikkelsene både skremmer og provoserer, samtidig som språket er morsomt og fengende! 
Det samfunnsaktuelle temaet gjør at handlingen blir fremstilt som både troverdig og realistisk. 
Derfor ligger boken på en sterk 5ýer. 
Leseren blir øyeblikkelig trukket inn i boken og handlingen, mye takket være forfatterens gode detaljer, beskrivelser og skildringer. 
Det hele gjør at det blir en virkelighetsnær bok, noe som tiltrekker meg som leser. 
Det som derimot trekker boken ned, er alle dens personer og handlinger. 
Dette er selvsagt en krimroman, men det blir en smule komplisert å henge med siden det stadig hender noe nytt. 

Hvem passer så boken for? 
Ja, er du den typen som liker spenning og dramatikk, er dette en god bok. 
Er du i tillegg den som elsker å spekulere på hvem morderen kan være, og synes det er artig å pønske ut sammenhengen mellom handlingene, er denne boken perfekt! 
En overraskende og uforutsigbar avslutning, setter prikken over i-en, og selv etter å ha lest den ferdig blir leseren nesten nødt til å reflektere over det den har lest. 
Er du derimot en rastløs og uttålmodig leser som stadig funderer på å ta en ørliten titt på siste side, har du et problem. 
Svaret kommer nemlig helt til slutt, og da må nok alle detaljer med for å forstå sammenhengen. 
Dette gjør at boken ikke helt egner seg for unge folk. 
Detaljer og et litt avansert språk passer bedre for de eldre. 
Alt i alt er dette en bok det står respekt av og som absolutt er verdt å lese! 

ANMELDT AV INGRID FAGERHEIM SÆTTEM 
