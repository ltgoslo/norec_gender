Ung heltinne i Paris
En usedvanlig sterk og varm roman om en ung kvinnes oppvekst i Paris før, under og etter den andre verdenskrigen. 
Mesterlig skrevet av Nobelpris vinneren fra 2008. 

Nobelprisvinneren Jean-Marie Gustave Le Clézio har med romanen "Sultens refreng" gitt oss en litterær åpenbaring. 
Med undring og engasjement følger vi unge Ethels liv i Paris i årene før, under og etter den andre verdenskrigen. 
Hun er eneste barn i en velstående Paris-familie med bakgrunn fra Mauritius. 
Det er ikke handlingen som imponerer, men hvorledes forfatteren skaper et drama hvor Ethel spiller hovedrollen. 
Et liv i Paris og Nice, og med billetter til Canada for å skape en ny tilværelse. 

Le Clézio skriver om en av krigens unge heltinner som aldri opplevde seg selv i rollen, men som kjempet for å overleve og vende tilbake til Paris. 
Han skaper de helt spesielle stemninger som gir en ung kvinne de opplevelser hun ønsker, og opplevelser hun kunne vært foruten. 
På den måten skaper han stemninger som betar leseren. 
Ethel er ikke bare en sterk, ung kvinne, hun går fryktløs inn i etterkrigstidens Paris med sine erfaringer og utfordringer. 
Det er en helstøpt og spesiell historie om vrede, sult og kjærlighet. 
Om et liv hvor Paris-miljøet er en del av romanen. 
I tillegg er romanen et fascinerende møte med nobelprisvinneren i litteratur fra 2008. 
