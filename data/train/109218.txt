Bokanmeldelse:Karl Ove Knausgård: 
«Sjelens Amerika» 

På sitt beste er Karl Ove Knausgård en av våre aller beste litterære essayister, med en intellektuell grunnholdning til skriving og andre kunstformer. 
Men han har også en tendens til å overfortolke, særlig gjelder dette når Knausgård skriver om billedkunst. 

Essays 397 sider Kr. 399,- Oktober 

Denne samlingen inneholder tekster skrevet i perioden 1996 til 2013, og det er i seg selv interessant å se hvordan forfatteren har utviklet seg både når det gjelder stil og interesseområder. 
På sitt beste klarer han å bruke sin egen diktende evne og litterære følsomhet - kombinert med en evig grublende grunnholdning - på en givende måte i møtet med andres kunst. 

Særlig vellykket når han skal forholde seg til forfattere og skriving. 

Like overbevist blir jeg ikke av hans utlegninger om visuell kunst, der kan han bli esoterisk over grensen til det ulne. 

Og absolutt skeptisk stiller jeg meg til hans forsøk på å skrive om politikk. 
Som når han behandler 22. juli og Anders Behring Breivik. 
Men han skal ha for forsøket. 
