Redsler i kø
357 sider - kr. 199,- Gyldendal 

Tore Oksholens debutbok er ambisiøs, men langt fra vellykket. 

Der foregår de forferdeligste ting - alt under dekke av forskning. 
Oksholen sparer ikke på kruttet, noe han nok skulle ha gjort. 

Rekken av redsler overgår Mengeles bravader under krigen... 
Skildringene av unevnelige grusomheter nærmer seg splatter-genren. 

I tillegg har Oksholen stablet opp en haug av personer som virrer rundt - mange av dem med tunge traumer, som forfatteren gjør høylitterære forsøk på å skildre sånn en passant. 
Dessuten plages leseren med laaange, tunge innføringer i moderne genforskning. 

Resultatet blir en rotete, overlesset og ufokusert krim, der leseren til overmål har forstått hvem som er the bad guys allerede i første del av boken. 

Greit nok skrevet, interessant og skremmende emne, men som thrillerhåndverk langt fra vellykket. 

JON H. RYDNE 
