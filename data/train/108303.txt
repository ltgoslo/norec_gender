Tull om Hitlers sønn
Cerebellum forlag 288 sider 

Forfatteren presenterer den selv på denne måten:«Dette er en roman om en grådig sensasjonsjeger av en frilansjournalist, og om møkkapressen som kjøper og selger den dritten han spar fram. 

Og for å gi romanen et skikkelig plot, så graver han seg altså fram til en meget spesiell olding på et mentalsykehus i England, som har brukt hele sitt voksne liv på å jobbe med desinformasjon og europapolitikk (under ny identitet).» 

Oldingen det er snakk om, er en sønn Hitler fikk i 1909 med sin halvt jødiske kusine. 
Hitler jr. kommer seg til topps i den nazi-tyske etterretningstjenesten, etter krigen i den engelske (og er nær ved å bli engelsk statsminister!). 

Han reiser til Berlin, gjenfinner restene av Hitlers lik, frakter dem til Førerens hjemsted Braunau i Østerrike og begraver dem der. 
Den norske journalisten som hører om dette, graver dem opp igjen - og dør. 

Nei og atter nei, dette kjøper man ikke. 
Heller ikke stilen i det som fortelles. 
Den er uutholdelig. 
