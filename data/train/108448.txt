Fornøyelig i Harald Hardrådes spor
Av Eskil Engdal Kagge Forlag Kr. 
349,- (367 s.) 

Dette er en fornøyelig bok om forfatterens reise i Harald Hardrådes spor. 
Det er vel så mye en historiebok, eller en roman «based on a true story», som det heter på filmspråket. 

Forfatteren bruker humor i sin jeg-beskrivelse av reisen han foretar, samtidig som han hopper fra nåtid til historiske hendelser fra stedene han besøker. 
Noen har sammenheng med Harald Hardråde, andre ikke. 

Samtidig som boken underholder, forteller den også en historie. 
Jeg leste den som jeg gjør med skjønnlitterære bøker, jeg var spent på hva som ville skje på neste side. 

Selv uten bruk av et eneste bilde kjenner jeg meg igjen på steder jeg har vært selv, og ser for meg andre steder Engdal har besøkt, som eksempelvis øya Papa Stronsay: 
«Hadde det ikke vært for at øya utelukkende var bebodd av munker, ville man sagt at stedet var gudsforlatt.» 
