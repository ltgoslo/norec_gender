Flotte bilder
Av Odd Harald Hauge og Lars Ebbesen Kagge Forlag Kr. 399,- (200 s.) 

Forfatterne tar oss med på det de selv kaller 10 fantastiske turer i fem verdensdeler. 
Mange av disse turene går til steder de færreste av oss vil dra, eller ønsker å dra til, eksempelvis på ski til Nordpolen. 

Men mer folkelige turer som å gå til topps på Afrikas høyeste fjell, Kilimanjaro, eller rafte i Grand Canyon i USA, gjør boken til noe mer enn bare en drømmebok. 
Boken skal ha skryt for flotte bilder og fin layout. 
Vi er ikke like imponert over teksten. 
Forfatterne tar oss ikke med på opplevelsene, de bare beskriver fakta, nærmest som en guidebok. 
Sånn sett er det litt nedtur. 
Men fin å bla i er den. 
Så kan du jo selv velge hvilke av de 10 turene du ønsker å lese om. 
