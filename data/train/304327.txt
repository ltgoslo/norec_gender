Anmeldelse:Alexander Rybaks første barnebok viser at han er en lun og lur forteller 

Debuterer med bok om et felespillende troll. 

Det skjer ganske hyppig: 
Kulturkjendiser vil skrive barnebok. 
Mange mislykkes. 
Det kan likevel se ut til at én kunstnergruppe lykkes oftere; musikere. 
Jo Nesbø og Paul McCartney er blant dem som har skrevet fint for barn. 
Kanskje handler det om en musikalitet som lar seg overføre. 

Nå debuterer også fiolinist og spellemann Alexander Rybak som barnebokforfatter, med den eventyrinspirerte «Trolle og den magiske fela». 
Her fremstår han som en lun og lur forteller som også behersker språket som instrument. 

Konge på krigsstien 

Konge på krigsstien 

Men lykken blir kortvarig. 
De andre trollene flykter fra Trolle og hans forheksede fele. 
Trolle blir alene igjen med fela, som han ikke greier å kvitte seg med. 
Redningen blir menneskebarnet Alva. 
Hun viser ham kraften i ekte vennskap. 
Og krefter trenger de når Hulderkongen våkner, illsint over at fela er borte. 

Eventyr 

«det var en gang» 

Eventyr 

Boka er lett fortalt og lett lest, delt i korte, effektive kapitler som ofte avsluttes med en spenningstopp. 
Det gjør boka fin til høytlesning, og til egenlesning. 

Illustrasjonene til Thomas Kirkeberg er dynamiske og fargesterke og levendegjør Rybaks skikkelser. 
Med boka følger også tre cd-er med lydbokversjon av fortellingen og nykomponert musikk av Rybak. 

Hyggestund 

Hyggestund 

Inntrykket er likevel at Rybak gjør stoffet til sitt eget. 
Han smir en økonomisk og handligsmettet fortelling som balanserer det velkjente mot det nye. 

«Trolle og den magiske fela» tilbyr en underholdende og hyggelig lesestund, og minner oss om at «vennskap er det sterkeste og mest magiske som finnes». 
