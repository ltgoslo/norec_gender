Epler i motvind
Dikt Cappelen Kr 198,- 

Kolbein Falkeids nye diktsamling må være en av hans tynnere, i direkte og overført betydning. 

Forenklinger og manglende billedoriginalitet vanner ut dikt som ellers formidler sterkt personlige erfaringer omkring livets forgjengelighet og angsten for døden. 

Flere av de 18 diktene som utgjør «Vind, eple», har noe skrantent og sammenrasket over seg, helt ulikt dette drøyt 40 år lange forfatterskapets grunnkvaliteter. 
Den ennå vitale poeten og 70-årsjubilanten Falkeid bør snarest komme ut av gammelmannsfrakken han tidvis har iført seg i denne samlingen. 
Den er for liten for hans format. 
