Anmeldelse:Clare Mackintosh har definitivt skrevet en av vårens beste spenningsbøker 

Men intrigen vil trolig skape debatt. 

Da Clare Mackintosh debuterte med «I Let You Go» i 2014, vakte boka berettiget oppsikt i engelskspråklige land. 
Når den nå foreligger på norsk under tittelen «Jeg lar deg gå», kan spenningshungrige nordmenn absolutt se fram til noen intense timer i godstolen. 
Det hefter imidlertid problemer med selve intrigen i denne psykologiske thrilleren, som i alle fall ikke jeg er villig til å se helt bort fra. 
Andre lar seg ikke plage av dette. 
«I Let You Go» er allerede en storselger, og solgt til 24 land. 

La boka gå på rundgang i familien og i vennekretsen. 
Jeg tror den vil skape debatt. 
Er det virkelig mulig at..? 
Ok. 
Ikke mer om det. 
Ikke et ord. 

Det verst tenkelige 

Det verst tenkelige 

Når politiet kommer fram er moren allerede halvt gal av sorg og skyldfølelse, og Mackintosh bretter opp ermene for å ta fatt i bokas hovedtema. 
Er det mulig å flykte fra alt og starte opp på nytt? 

Stille før stormen 

Stille før stormen 

Det begynner å gå seg til. 
Ja, så harmonisk blir dette etter hvert at man begynner å lure på hva slags bok dette egentlig er. 
Var det ikke snakk om en psykologisk thriller? 
Og når den skadde valpen og den kjekke dyrlegen kommer inn på scenen, begynner i alle fall jeg å bli litt sliten. 
Men akkurat da er det forfatteren kommer med hammeren. 
Og smeller til. 
Veldig godt planlagt. 

Man må alltid være villig til å leke en lek når man går inn i en spenningsroman som denne. 
Men alle leker har sine regler og rammer. 
Om forfatteren holder seg innenfor rammeverket i denne teksten, stiller jeg altså et spørsmålstegn ved. 

Spennende råkjør 

Spenningsnivået i del to er det derimot ikke noe i veien med. 
Her går det unna i et forrykende tempo, og med til dels uventede stemmer og innfallsvinkler helt til siste sving. 

Spennende råkjør 

«Jeg lar deg gå» er Clare Mackintosh debutroman. 
Selv om jeg har visse innvendinger, ville jeg være mer enn grinete dersom jeg lot denne boka få noe mindre enn en blank femmer på terningen. 
Dette er definitivt en av vårens aller beste spenningsbøker. 
