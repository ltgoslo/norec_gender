Anmeldelse:Lovende skrekkroman som utarter til rent fjas 

John Ajvide Lindqvist går på trynet. 

ANMELDELSE: 
Ti mennesker våkner en morgen opp i de fire campingvognene sine ved kysten et sted i Sverige. 
De ser ut av vinduene. 
Der er det ingenting annet enn blå himmel og en uendelighet av grønt gress. 
Solen er borte, havet er borte, mobilene virker ikke, og på radioen spilles kun gamle svensktoppslagere av den avdøde låtskriveren Peter Himmelstrand. 

Dette er plottet i John Ajvide Lindqvists psykologiske dystopi «Himmelstrand». 
Ideen er god. 
Gjennomføringen haltende, og mot slutten faller boka helt sammen. 

Variert persongalleri 

«Himmelstrand» 

Forfatter: 
John Ajvide Lindqvist Oversetter: 
Henning J. Gundersen Forlag: 
Cappelen Damm 

« Tittel » 

3 

+ Vis mer 

Sjanger 

Forlag 

Utgivelsesår 

ISBN 9788202470395 

Kjøp boken hos ARK 

Variert persongalleri 

Hva ville skjedd om vi en dag våknet og verden var borte, at det ikke var noe der, heller ingen Gud? 
Skrekkelementet er at samtlige møter sine demoner fra barndommen: en brutal far, en grumsete fortid i form av en svart tiger, døden selv kledd i hvit dress. 

Prøver å være dyp 

Prøver å være dyp 

Problemet er bare at Lindqvist har ambisjoner om å være «dyp». 
Mer enn skrekkelementer, dem er det ikke så mange av, bruker han tid på å greie ut om de store spørsmål, Guds eksistens, meningen med livet. 
Men han har hverken språk eller tanke nok til at det blir noe annet enn rene klisjéer. 

Etter hvert blir det både fjasete og konstruert, overtydelig og langtekkelig. 
Med en avslutning som muligens er ment som en skikkelig tankevekker, men som bare blir tåkete. 
