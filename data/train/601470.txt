En ren nytelse
Regi: 
Rob Marshall 

Manus: 
James Lapine 

Skuespillere: Johnny Depp, Meryl Streep, Chris Pine, Emily Blunt, Anna Kendrick, Lucy Punch, Tracy Ullman, Daniel Huttlestone 

Aldersgrense: 
11 år 

For et velsmakende påskeegg av en film . 
Den inneholder alle mulige ulike smaker som gleder ganen, helt fri fra ekle klissete ting som setter seg i tennene. 
En ren nytelse. 

«Into the Woods» er en herlig og ganske mørk musikal, hvor noen av Brødrene Grimm-eventyrene som Rødhette , Jack og bønnestengelen, Rapunsel og Askepott er satt sammen til en historie hvor alle livene og historiene deres er sammenflettet. 
Rollelisten er like skinnende som gullet Jack finner hos kjempene i skyene, og de imponerer stort med både sangevner og skuespillerprestasjoner. 

I denne filmen har de også klart et annet kunstverk, og det er å bringe Broadway til lerretet. 
Manusforfatter James Lapine skrev den originale Tony-vinnende musikalen sammen med komponisten Stephen Sondheim, og Broadway-magien er helt intakt i filmversjonen. 
Det er kun noen få andre filmer som har klart det samme. 
Dette må selvfølgelig også krediteres regissør Rob Marshall (”Chicago”, ”Pirates of the Caribbean: 
Stranger Tides”), som har klart å samle alle trådene. 

Filmen byr også på en deilig nesten svart form for humor, som at den sjarmerende prinsen Askepott gifter seg med er notorisk utro, og at Rødhette stjeler som en ravn og er ganske så rappkjeftet. 
Årets musikal— og eventyrfilm uten sidestykke. 
