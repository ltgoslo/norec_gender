En europeisk muslim
Oversatt av Poul Henrik Poulsson. 
277 sider. 
Kr. 349,-. 

Noen kaller Tariq Ramadan «Islams Luther». 
Denne boken gir en pekepinn om hvorfor. 

Cappelen DammTi år etter at den først ble utgitt, er Tariq ramadans bok om {rdquo}europeisk islam{rdquo} omsider oversatt til norsk. 
Ramadan, som er født og oppvokst i Sveits, har gjennom sitt arbeid for å reformere islam blitt kåret til en av verdens viktigste intellektuelle. 

Prosjektet hans er kort fortalt å gi en ny identitet til Europas 15 millioner muslimer. 
I dag, mener ramadan, befinner altfor mange av dem seg i en passiv tilstand hvor vestlig samfunnsliv betraktes med skepsis. 
Noen har endog begynt å definere sin religion som en antitese til Vesten, og forsøker så godt de kan å skjerme seg fra hovedkulturen i landene de bor i. 

Ramadan tror det er to hovedårsaker til dette. 
For det første lytter islamske menigheter i Europa fortsatt til religiøse ledere i Midtøsten, selv om disse har lite kunnskap om livet på vårt kontinent. 
På den andre siden har mange tatt med seg konservative tradisjoner fra landsbygda i sine hjemland, som de feilaktig oppfatter som islamske leveregler. 

Ramadan ønsker at muslimene i stedet skal delta fullt og helt som borgere i sine nye land, fordi islam faktisk pålegger dem å arbeide aktivt for et bedre og mer rettferdig verden. 
Det er helt feil slik det er blitt i dag, hvor mange har redusert sin religion til et spørsmål om påbud og forbud. 

Hadde boken vært rettet spesifikt til et norsk publikum, ville den nok oppfordret alle muslimske innvandrere til å være med på dugnadene i borettslaget. 

Mye av innholdet er teologiske drøftinger som søker å bevise at islam ikke er en statisk religion, men krever stadige nytolkninger. 
Her vil nok lesere uten forkunnskaper tidvis ha problemer med å følge med. 

Men alle som ønsker å delta i debatten om islams inntog i Norge, vil ha stort utbytte av å gjøre seg kjent med ramadans tanker. 

STEN INGE JØRGENSEN 
