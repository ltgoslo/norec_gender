Bokanmeldelse:Michal Witkowski: 
«Tømmerhoggeren» 

Du skal være våken og interessert for å orke alle svingene i Michal Witkowskis elendighetsreise. 

Roman 392 s. 399 kr. Oktober 

Men to plussfaktorer skal forfatteren ha: 
Han lager en ordentlig branntomtstemning og skriver fram et trøstesløst grått og nedslitt landskap. 
Dette er ikke mye shabby chic, men stinker wunderbaum, billig parfyme, grusom mat, skitne tepper, snuskete husvære, forferdelig smak, gigantfyll, svindel, korrupsjon og kriminalitet. 

Pluss nummer to er forfatterens ironiske piskesnertmeldinger. 

Jeg-figuren og forfatteren har samme navn. 
Han kommer fra Warszawa for å skrive bok i ro og mak i en tømmerhoggerhytte. 
Men i stedet for skriving blir det elendighetstripp i ¿winouj¿cie, blant små og store kriminelle. 
Forfatteren får sin del av julingen, ikke bare for at han blander seg inn, men også fordi han er homofil. 
Slik legning i torpedoland er som en rød klut i tyrefekterarenaen. 

Man ser grått av denne trøstesløsheten. 
Å finne humor i denne tunnelen er en bedrift. 
