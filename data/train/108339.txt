Tilværelsens katalog
Kr. 
339,-. 
Gyldendal 

Legen John Murray, født i Australia og bosatt i USA, debuterer med sterke noveller med store spenn. 
De beveger over flere kontinenter og behandler avgjørende øyeblikk i nære forhold. 
Legen John Murray, født i Australia og bosatt i USA, debuterer med sterke noveller med store spenn. 
De beveger over flere kontinenter og behandler avgjørende øyeblikk i nære forhold. 

Særlig familieforhold. 
Mødre eller fedre som forsvinner, søsken som dør, livspartnere som kjenner seg fanget. 
Men novellene handler også om å velge sitt liv. 
Som hjelpearbeider, øyekirurg eller fjellklatrer. 

De åpner for refleksjoner over ulike livsprosjekters begrensninger og et mentalt arbeid med å romme motstridende erfaringer og flere verdener på en gang. 

Slik gutten i sluttnovellen står mellom de tilsynelatende uforenlige anskuelsene til sine indiske immigrantforeldre i Iowa i 1968 og anser deres forhold som basert på vilkårlige lover: 

«Kortvarige forståelser like ubetydelige som stripen nedover midten av motorveien som hindrer bilene i å kjøre inn i hverandre.» 

Fortellerne har gjerne et naturvitenskapelig yrke, og novellene griper selv verdens fysiske side med detaljert presisjon. 

Omgivelser i Bombay, Nord-Amerika og Afrika. 
Planter, dyr, materialer og kropper. 

I et par noveller hvor den indre konflikten ikke sitter helt, kan stilen få et litt stivt kulissepreg. 

Samtidig bidrar den sindige katalogiseringen, som flere av forskerne i denne boken også bedriver, til at de beste novellene her er helt i særklasse. 
Som om personene prøver å holde verden sammen ved å atskille dens små bestanddeler - når det er mye i tilværelsen som ikke henger på greip. 
