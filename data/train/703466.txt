Absolutt noe å stå opp for
En veldig god grunn til å kjøpe : 
Asfalt når du treffer en selger på gata er selvfølgelig du bidrar til at selgeren får en bedre og mer verdig hverdag. 
En annen god grunn er at du får et viktig innblikk i livet til de vanskeligstilte gjennom magasinets artikler. 

Og en tredje veldig gode grunn er at :Asfalt er blitt et veldig flott magasin med masse godt lesestoff. 
Helt uavhengig av formål. 

At magasinet har distriktets lekreste layout er hevet over enhver tvil. 
Hver eneste side innbyr til lesing og oppmerksomhet. 
Jeg elsker grepet med å utheve ord i farge eller halvfet, det øker leseinteressen i tillegg til å ta seg godt ut. 

Bildene er veldig flotte, med portrettet av Magne Olsen som et høydepunkt. 
Artiklene er relevante og interessante, aller best liker jeg innsikt-reportasjene om arbeidsplassene i Stavanger Fittings and Fringes (SFF). 
Fordi den er interessant, realistisk, munter og positiv — og ikke minst åpen om problemene mange av de vanskelighetsstilte sliter med. 

På toppen av dette får vi en drøss med morsomme spalter og oppgave: kryssord, bridge- spalte, lokal quiz, tegneserie og skråblikk fra Dag Schreiner. 
Siden med bilder av Street Fashion er et herlig rytmebrudd, men det absolutte høydepunktet er spalten »Jeg fortjener...» der folk på gata svarer på hva de synes de fortjener av livet. 

Det er virkelig imponerende at redaksjonen allerede med første nummer av :Asfalt går tilsvarende magasiner som =Oslo og Megafon en høy gang og i tillegg har funnet sitt eget, stilige særpreg. 
