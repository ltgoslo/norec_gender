Anmeldelse:Tor Åge Bringsværd med varm fabel om en elefants lange reise til Europa 

En klok og vakker hyllest til et tålmodig dyr. 

Tor Åge Bringsværds bøker om fortida er ikke historiske romaner i vanlig forstand. 

Riktignok bygger de på et rikt kildemateriale og tilstreber en korrekt gjengivelse av sæder og skikker, geografi og arkitektur, tankegods og religiøse forestillinger. 

Likevel er bøkene - for eksempel høstens «Kalifens gave» - snarere å regne som fabler om tilværelsen. 

Bergtatt av eventyr 

Bergtatt av eventyr 

«Jeg var fascinert, trollbundet, fullstendig bergtatt av eventyr og fremmede gudefortellinger, jeg samlet dem, jeg skrev dem ned, jeg skrev dem om igjen til jeg var fornøyd.» 

Yitzhak, eller Isak, får i oppdrag av kong Karl den store å reise til Bagdad sammen med to diplomater. 
Målet er å skape en allianse mot det mektige bysantiske riket. 
Utsendingene forsvinner underveis, og Isak er alene igjen. 

Gigantisk gave 

Gigantisk gave 

Isak forklarer at «...når man ferdes sammen med en elefant, er det vanskelig å planlegge.» 
Men han blir snart dyrets gode venn: 
«Vi er brødre! 
Jeg ligger i det lett fuktige morgengresset, hviler hodet mot den digre kroppen hans. 
Brødre.» 

Boka forteller om en odysse gjennom Midt-Østen; Damaskus, Jerusalem, Kairo, over Middelhavet, til Italia. 
Isak opplever alt fra røverbander, ildspåsettelse og jødehat til vakre landskap og kjærlighet. 
Underveis «snakker» han med Abul-Abbas. 
Samtalene gjenspeiler myter og legender knyttet til elefanten. 

«Uforfalsket uskyld» 

litt av den aller siste rest av ren og uforfalsket uskyld som ennå finnes i denne fortapte verden 

«Uforfalsket uskyld» 

Boka påminner også om et tragisk fenomen i vår egen tid, ettersom reiseruta er omtrent den samme som hundretusenvis av flyktninger i dag følger til Europa. 

Til minne om Jon Bing? 

Til minne om Jon Bing? 

Og neste gang du ser vårt mest kjente stjernebilde på himmelen, ser du kanskje at det ikke verken er en stor bjørn eller en karlsvogn, men en elefant. 
