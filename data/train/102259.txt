Bokanmeldelse:Jennifer Worth: 
«Nytt liv i East End» 

Dokumentariske jordmor-fortellinger i fargerik romandrakt. 

Roman 379 sider 369 kr. Vigmostad & Bjørke 

En gammel jordmor skriver med både saklighet, historisk autoritet og genuin skjønnlitterær nerve. 

Vent ikke på TV-versjonen NRK skal sende, selv om den er svært god: 
Denne bokens sterke bilder fortjener å bli til i leserens eget hode først. 
Verket er en sjeldent vellykket krysning av dokudrama, selvbiografi og roman. 

Forfatter og fritenker Jennifer Worth var 22 år da hun startet sin karriere som sykepleier og jordmor i 1953. 
Hun havnet i et nonne-styrt regime, der alle gode krefter hadde samme mål: 
Å gi Londons fattigste kvinner håp om å overleve svangerskap/barseltid. 

Rent skjønnlitterært er det dialogene og utpenslingen av persongalleriet som overbeviser mest. 
Med Dickensk engasjement lar Worth stanken fra Londons usleste strøk rive i leserens nese. 
Som dokudrama står teksten på egne ben, båret av utallige skjebner som skildres. 
I fortellingen om sitt eget private liv er forfatteren ydmyk, hun skriver i en estetisk «less is more»-tradisjon mange moderne selvbiografer kan ta lærdom av. 

Men dessverre: 
Etter å ha lest den norske utgaven, forstår jeg at noe har gått galt et sted på veien mellom originalutgivelsen og det norske sluttproduktet. 

Det Faglitterære Fond (DFF) har delfinansiert utgivelsen. 
Omslaget markedsfører TV-serien, og NRK-logoen er mer dominerende enn forlagets. 
Med alle disse økonomiske muskler på samme lag, burde det være mulig å gi ut en bok uten språkskurr og småfeil. 
Det vil trolig være for enkelt å gi oversetter Hilde Lyng (MNO) skylden. 
