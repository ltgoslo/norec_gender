Gammelt, men godt fra Ragde
En samling gamle kriminalnoveller av Anne B. Ragde. 
Egenartede noveller, med originale og/eller pussige vrier. 
Hyggelig gjenlesning. 

Før Anne Birkefeldt Ragde (f.1957) ble den bredt populære forfatteren hun er i dag (hennes popularitet har også nådd Danmark), skrev hun på åttitallet en rekke kriminalnoveller, blant annet sto en rekke av dem på trykk i Aftenpostens A-magasinet. 
På den tid hadde hun fast heltidsjobb som tekstforfatter i et reklamebyrå. 

De som sto på trykk i A-magasinet er nå samlet i boken "Morgen rød, aften død". 
De er alle egenartede noveller, selv om den "kriminelle" substansen er av vekslende kvalitet. 
Men alle har en egen atmosfære, alle besitter fine, ulike stemninger. 
Og de er varierte: fra små psyko-thrillere av nifs karakter til detektivhistorier som driver godmodig gjøn med hele sjangeren. 
En uthevet anbefaling: 
"Hevn på trykk" fra 1989. 
Den er også utgitt med tittelen "Spøkelses-kladden". 
Et meget hyggelig gjensyn . 
Og til dem som kun kjenner Anne B. 
Ragde gjennom de romanene hun har skapt de siste, ti, tolv år: 
Les dennes samlingen. 
Du vil ikke bli skuffet. 
