Havet, kjærligheten og døden
Oversatt av Heidi Grinde Roman 528 sider Kr. 329,- Dinamo 

At livsappetitt, kjærlighet og lyst slår ned i folk med total forakt for familiehensyn, er eldgammelt nytt i verden. 

Indiske Anita Nairs grep i romanen «Elskerinne» er genialt, komplekst og enkelt. 
Det er formet rundt konseptet bak den tradisjonelle dansen kathakali fra Kerala. 
Mennesket har ni grunnfølelser eller ansikter; kjærlighet, forakt, sorg, sinne, tapperhet, frykt, avsky, undring og ro. 

Via beskrivelsen av Koman og hans familiehistorie og liv som berømt kathakalidanser, tegner Nair det mytiske, kulturelle og familiære rommet disse følelsene kan uttrykke seg i. 
Vakre, uredde og velutdannede Radha er gift med oppkomlingen og forretningstalentet Shyam. 

Han elsker sin kone dypt, men livet som lerkefugl er langt fra nok for henne. 
Koman er Radhas elskede onkel. 
Inn i denne etablerte trekanten sender Nair inn den mystiske, spennende fremmede i form av den engelske journalisten Chris. 

Han har kommet til Kerala for å utforska kathakalidansen og sin egen fortid. 
Selvsagt blir det kaos og ballade, og selvsagt må alle figurene gjennomleve kathakaliens ni ansikter. 

Radha og Chris blir et kjærlighetspar, sjalu og engstelig iakttatt av Shyam og Koman. 
Denne situasjonen tvinger etter hvert Radha til å måtte velge hva som skal bli hennes liv på nytt. 

I et frodig, fargerikt og sensuelt språk foreller Nair historien om Radhas familie, filtrert gjennom kulturen og fortiden. 
«Elskerinne» er en lesefest uansett om man koser seg med Nairs elegante ibsenovertoner eller ikke. 
Heidi Grinde har levert en fin oversettelse fra engelsk. 
