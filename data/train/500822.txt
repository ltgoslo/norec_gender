En berg- og dalbane gjennom ungdommens verden!
Denne fantastisk vittige boken om hverdagen til ungdomsjenter handler om de tre 14-15 årige venninnene Izzie, Lucy og Nesta som er alltid på nye eventyr! 

Denne gangen er Izzie hovedpersonen i boken. 
Hun hater morens nye mann, fordi han gjør alt gale, men liker farens nye kone fordi de kommer så godt overens. 
På et marked blir hun kjent med stilige Mark. 
Desperat sjekker hun horoskopet og holder seg hjemme i tilfelle Mark ringer. 
Lucy forelsker seg i Nesta's storebror og Nesta advarer henne, men Lucy vil ikke høre på henne. 
Men litt etter kommer hun til Izzie og sier at hun tok feil av Tony (Nesta's storebror). 
Izzie reiser på besøk til faren og tar med seg lillebroren ut på tur da hun møter en annen med lillesøsteren sin... ja, nemlig, Mark!! 
Slik fortsetter boken ut i det uendelige, og det er alltid nye overraskelser på lur. 
Liker Mark Izzie? 
Går Izzie for fort frem? 
det er i hvert fall det venninnene hennes tenker, de virker overbeskyttende og ber henne om å ikke virke for desperat! 

Denne boken passer best for ungdom, helst jenter i samme alder som personene i boken, fordi de fleste ungjenter kjenner vel seg igjen i de tre venninnenes situasjoner! 
Men boken kan jo leses av alle, men jeg tror ikke et bokomslag med rosa bakgrunn og trutmunner på frister gutter noe særlig. 
Alt fra pinlig til morsomt er med i denne og andre bøker fra samme serien. 
Det er derfor disse bøkene er spennende. 

Jeg gir denne boken en sterk firer fordi jeg likte den veldig godt og det skjer hele tiden noe spennende i den. 
Noen ganger kan man bli litt skuffet for at det ikke blir like spennende som du forestilte deg at det skulle bli. 
Det trekker litt ned. 
Og vel man kan jo egentlig finne ut hva som kommer til å skje i boken etter du har lest rundt halvparten, men det bryr jeg meg ikke om så lenge jeg har det gøy med å lese boken! 

SKREVET AV MARIANNE REVHEIM SÆLE 
