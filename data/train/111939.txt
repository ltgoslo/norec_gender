Et lite stykke propaganda:Bokanmeldelse: 
Malin Stensønes: 
«På vår vakt. 
Beretninger fra politiets beredskapstropp» 

Dokumentar: 
Det virker som en god bokidé, men resultatet er så ukritisk at det mest ligner et stykke propaganda. 

Vi kjenner dem best under kodenavnet «Delta», mens det offisielle navnet er politiets beredskapstropp. 
Det er de som er trent til de vanskeligste politioppdragene: gisseltaking, terror og høysikkerhetssituasjoner, men som også tar vakter i Oslo sentrum for å bistå det ordinære politiet i spesielt hektiske perioder. 

LES OGSÅ: 
Ny bok om Beredskapstroppen peker på angivelige feil 

Forfatter Malin Stensønes må sies å ha et idealistisk utgangspunkt for denne boken: 
Hun vil både fortelle den generelle historien bak denne polititroppen, og dessuten ha deres egen versjon av hva som egentlig skjedde det fryktelige døgnet 22.juli 2011. 

Det var da Beredskapstroppen ble satt på sin tøffeste test til nå, og slett ikke alle mente at de besto. 
Bildet av den overfylte jollen som holdt på å synke på vei til Utøya, står for mange som selve symbolet på manglende profesjonell beredskap fra politiets side denne dagen. 

Les også: 
Overlastet gummibåten fordi alle ville være med 

Forfatteren benytter seg av en rekke muntlige kilder. 
Både de mest sentrale lederne i Beredskapstroppen, og en gruppe unge politimenn som skal gjennomføre den krevende opptaksprøven. 

Resultatet er lange, litt pompøse intervjuer fulle av begreper som kontroll, selektering, drilling, debrifing, deployering, mentorering og så videre. 
Det blir svært ensidig i lengden, særlig fordi forfatteren ikke en eneste gang viser evne til å stille kritiske oppfølgingsspørsmål – og langt mindre er i stand til å finne en form for dramaturgisk eller litterært grep om framstillingen. 

Kommentar: 
Jens burde gått av 

Innlagte skildringer av nokså ordinære utrykninger i hovedstaden er heller ikke noe som beveger historien særlig mye videre. 

Boken får først virkelig temperatur når vi kommer til 22. juli, og beskrivelsene av det omfattende og komplekse sikringsarbeidet på Utøya. 

Det er både hjerteskjærende og ekte engasjerende å lese om hvordan dette ble opplevd fra Beredskapstroppens side. 
Her kommer det også velbegrunnet kritikk mot 22. juli-kommisjonens evaluering av politiets innsats. 

Men til gjengjeld styrker nettopp dette bildet av et ganske ensidig partsinnlegg. 

Anmeldt av: 
Sindre Hovdenakk 

Hør podcast der Malin Stensønes snakke om boken (hør i iTunes). 
