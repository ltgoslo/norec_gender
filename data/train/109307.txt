Bernhard Vigen:«Brusselblødningene» 

Jeg har ventet en stund på at Bernhard Vigen skulle følge opp den svært talentfulle debuten «Som om ingenting har hendt» fra 2000. 

Dikt 80 sider Kr. 
249,- Oktober 

Vigen lykkes denne gangen med å vise byråkratenes desperate ønske om å bli sett på som mennesker, ikke bare anonyme saksbehandlere på et grått kontor: 
«hender strekkes ut fra vinduene/ vil berøre, få et kontaktpunkt». 
Settingen er EU-parlamentet i Brussel. 

Omslaget er fiffig: notatpapir tilgriset med nesebloddråper i samme form som EU-flagget. 
Man kan se for seg en saksbehandler som plutselig begynner å blø mens han arbeider. 
Det menneskelige trer frem. 
Stillingstitler og underskrifter blir menneskeliggjort i form av følelser og ansikter. 
Det er det som er «Brusselblødningene». 

Vigen har et imponerende ordforråd. 
Uttrykk som «nedfallsfrykt» og «skredderspytt» er artige. 

Men Vigen lykkes ikke med alt. 
De korte diktene virker tamme. 
Det er som om han, i likhet med «byråkratiets synkronsvømmere», blir noe kneblet av at tekst skal dyttes inn i en mal. 
