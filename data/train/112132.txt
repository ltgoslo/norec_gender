Flere hakk svakere enn «Bienes historie»:Bokanmeldelse: 
Maja Lunde: 
«Blå» 

Maja Lundes oppfølger til verdenssuksessen og blinkskuddet «Bienes Historie» er flere hakk svakere. 

Det kan være vanskelig å følge opp en god romandebut, og kanskje ekstra vanskelig når den ble en internasjonal suksess. 
Maja Lundes nye roman er flere hakk svakere enn blinkskuddet «Bienes historie» (2015) , men inneholder også noen riktig fine partier. 

Les anmeldelsen av «Bienes historie» her! 

Romanens ene jeg-forteller er den aldrende forfatteren, journalisten og miljøaktivisten Signe. 

Oppvokst i en Vestlandsbygd preget av stridigheter rundt en sak om vannkraftutbygging på 70-tallet har hun nå kommet tilbake for å ta hevn. 
Ikke bare tapte hun, faren og deres medsammensvorne en bitter kamp om rørlegging av elva. 
Nå har også isbreen Blåfonna blitt big business: 
Is fra breen eksporteres og havner i drinken hos overklassen i rikingstyrte stater på den andre siden av kloden. 

Men Signe har også et privat hevnmotiv: 
Eksmannen Magnus sviktet både saken og henne, og det på verste vis: 
Ved å gjøre karriere hos motstanderne. 

Fått med deg? 
Nå har hun solgt bøker for 50 millioner i Tyskland 

Signe tar hevn ved å ødelegge mesteparten av islasten til frakteskuta som ligger for havn. 
Resten tar hun med seg i sin egen seilbåt, «Blå», fast bestemt på å farte ned til Bordeau i Frankrike, der Magnus nå bor med sin nye kone, og lempe isen ut i hagen hans! 

Den andre jeg-fortelleren er David, en ung fransk far som har unnsluppet tørkekatastrofen i Syd-Frankrike på 2040-tallet og som ender opp i en flyktningeleir sammen med den unge datteren. 

Mens forholdene i leiren forverres dag for dag, venter David og datteren på de andre familiemedlemmene som forsvant under flukten. 

Aktuelt Jo Nesbø-intervju: – «Snømannen» på film er ikke min historie 

En dag drar far og datter på tur i nærområdet og finner en båt under en presenning. 

Romanens sterkeste partier er Signes seiltur sørover, i storm og stille, mens motstridende tanker og følelser herjer i henne. 
Her skriver forfatteren med stor innlevelse og kunnskap. 
Dette vet hun mye om! 
Kanskje kunne denne fortellingen blitt bygget enda mer ut, eller til og med fått stå alene. 
Da ville boken blitt en stram og renskåren hevnroman. 

Lest? 
Maja Lunde: 
– Nå er det verre enn noen gang 

Til sammenligning slipper forfatteren seg ned på underholdningsromanens noe enklere nivå når David fører ordet. 
Skildringene fra flyktningeleiren kan bli litt utvendige, og når David møter Marguerite, skjer det heller ikke uten klisjeer. 
Dermed mister romanen kraft i forhold til det hovedtemaet som handler om en framtidig miljø- og klimakrise. 

Riktignok lager forfatteren en fin link mellom de to fortellingene. 
Men Signe er og blir bokens mest fascinerende skikkelse. 

Solgt til storforlag: 
Feiret syvsifret gullkontrakt med fiskekake og knekkebrød 

Lunde lykkes ikke like godt med denne romanen som den forrige. 
Det var da også en roman der det meste klaffet: 
Vel overensstemte fortellinger, troverdig persongalleri, omfattende research, stor originalitet. 

Men også «Blå» viser flere steder hvilken god og medrivende forteller Lunde på sitt beste kan være. 
