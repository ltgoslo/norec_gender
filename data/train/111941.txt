Talkshowkongens krimdebut:Bokanmeldelse: 
Graham Norton: 
«Jordfast» 

«Jordfast» er en småsøt og sjarmerende krimdebut. 
Talkshowkongen og komikeren Graham Norton har skrevet en kosekrim – ingen komikrim. 

Et skjelett blir funnet i den søvnige iriske landsbyen Duneen, og den overvektige, lokale lensmannen PJ Collins må samarbeide med en arrogant kriminalinspektør fra Cork. 
Alle tror de vet hvem likrestene tilhører – men stemmer gjetningene? 

Gjennom etterforskningen blir vi kjent med hverdagslivet i en bortgjemt irsk landsby – fylt av kjærlighetsløse ekteskap, tristesse, seksuelle eskapader og mørke hemmeligheter. 

Graham Norton til VG: 
Ønsker seg Magnus Carlsen i sofaen (VG+) 

I Storbritannia er forfatteren en kjent TV-personlighet og komiker («The Graham Norton Show» sendes også på TVNorge). 
Her og der leser man setninger som påkaller et smil, men dette er fjernt fra lattervekkende komikrim á la Carl Hiaasen. 
Tematisk står Norton nærmere Agatha Christie – uten mesterens intrikate gåter og løsninger – og tv-serier som «Midsomer Murders» og «Med hjartet på rette staden». 

«Jordfast» er ingen dårlig roman. 
Men i mine øyne faller boken mellom to stoler. 
Som krim er den småsøt mer enn spennende. 
Som skjønnlitteratur er den mer sjarmerende enn dyptloddende. 

Legger opp? 
Norton: 
– Jeg gir meg snart 

Norton er på sitt beste når han skildrer småbylivets trivialiteter. 
I «Jordfast» – som ifølge ordboken betyr «noe som står fast i jorden» – har han skapt et knippe troverdige litterære figurer. 
Mest interessante er fleskeberget PJ – forfatterens uttrykk! 
– og den alkoholiserte, desillusjonerte Brid. 

Kriminalintrigens løsning er både som forventet og overraskende på samme tid. 
Ikke dårlig! 

Mer krim? 
Clare Mackintoshs intenst spennende thriller 

Språklig og stilistisk har Norton en lun, tilbakelent og underfundig stil. 
Boken rommer mange fine, gjenkjennelige hverdagsobservasjoner. 
Men med ujevne mellomrom stanger lesningen i uheldige formuleringer. 
Kan en notisbok bli åpnet med et smell? 
Kan en følelse av sikkerhet strømme gjennom årene hans? 
Hvorfor slo ikke redaktøren ned på det forslitte uttrykket «en overveldende tsunami av følelser» som «brått skyller over» en person? 

Likevel ... Trass i en og annen svakhet byr «Jordfast» på en koselig lesestund. 
På sitt beste har debutromanen mange kvaliteter. 
Jeg kommer nok ikke til å bli en fast Graham Norton-seer på TV, men jeg leser gjerne hans neste roman. 

TOM EGELAND 
