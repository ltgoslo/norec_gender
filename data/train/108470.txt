Sterkt fra Marklund
Dokumentarroman oversatt av Elisabeth Sætvedt 419 sider Pris kr. 329,- Damm 

Verdens mest langvarige terrorkampanje pågår nå. 
Burka, utdannings- og jobbnekt, lemlesting, slaveri, tvangsekteskap og mishandling. 
Verdens mest langvarige terrorkampanje pågår nå. 
Burka, utdannings- og jobbnekt, lemlesting, slaveri, tvangsekteskap og mishandling. 

Liza Marklunds annen dokumentarroman om Maria, «Aldri mer fri», forteller effektivt en så grusom historie om forfølgelse, drapsforsøk, mishandling og trakassering at virkeligheten overgår vår skandinaviske fantasi. 

I forrige bok, «På flukt», måtte Maria gå under jorden. 
Svenske myndigheter klarte ikke å beskytte henne og familien. 
Utryggheten og fangenskapet får barna nesten til å gå til grunne, særlig eldstedatteren. 
Skolegang, barnehage og jobb blir en umulighet under disse forholdene. 
Her har Marklund laget en solid ukledelig ripe i den skandinaviske likeverdighetslakken. 

I et intervju i Aftonbladet sier forfatteren at om Maria ikke hadde vært slik en overlevelseskunstner, men hadde falt som offer for sin forfølger, hadde hun blitt en fem linjers notis i lokalavisen under rubrikken «Familietragedie». 

Det spesielle er at hun har klart å overleve. 

Sterkt medvirkende i denne kampen er at hun har klart å få svenske og amerikanske myndigheters støtte. 
Hun er den første som har fått innvilget asyl på grunn av kvinnemishandling. 

Det beste er at Marklund gjør det vante uvanlig. 
Hun sier at hver tiende dag dør en svensk kvinne på grunn av partnervold. 
Verdens viktigste voldsproblem er partnervolden mot kvinnene. 
Amnesty har innsett dette og har en kampanje i gang mot denne volden. 
Har vi skjønt det? 
Grei oversettelse av Elisabeth Sætvedt. 
