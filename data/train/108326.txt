Bli en bohem!
Oversatt av Tone Bull, 296 sider. 
Kr. 329,-. 
Damm. 

Her lister han opp det han oppfatter som de fem viktigste årsakene til at vi føler oss mislykket, og skisserer like mange utveier. 
Du kan hengi deg til filosofi, kunst, religion og politikk, eller leve som en bohem. 

Men de aller fleste vil nok føle seg like mislykket etter å ha lest boken. 
Alain de Bottons filosofi har omtrent den samme funksjonen som sjokoladen har i kostholdet: 
Den er skapt for å nytes, men døyver ikke sulten særlig lenge. 

Det er synd, for mange av de utfordringene denne forfatteren gir seg i kast med, er reelle nok. 
Hovedproblemet synes å bunne i en grunnleggende misforståelse om at menneskets iboende streben etter å høyne sin status er et problem som kan løses. 
I virkeligheten er vel denne lengselen like mye en velsignelse, og det er slett ikke sikkert at man øker livskvaliteten om den dempes eller forsvinner. 

Forfatterens fjernhet fra virkeligheten kommer best til syne når han presenterer bohemen som en positiv rollemodell. 
Uten fnugg av kunnskap om hva et bohemliv innebærer, fremstiller han disse menneskenes egenskaper som noe vi kan plukke med oss fra IKEA. 
At denne mannen ifølge forlaget har kultstatus i Storbritannia, er ikke stort mer opplysende enn at Nike lager populære sko. 

STEN INGE JØRGENSEN 
