Anmeldelse:Harald Skjønsberg forklarer terror for de unge 

Forenkler vanskelige spørsmål. 

Den drevne faktabok-forfatteren Harald Skjønsberg har tatt for seg et brennbart tema for målgruppa 10-16: Terror. 
Han skriver om 22. juli, om Baader-Meinhof, om IRA, Tsjetsjenia og Bin Laden. 

Klart mest plass bruker han på «Terror i Allahs navn». 
Også Tyskland-kapittelet handler mye om arabisk terrorisme, med OL i München som åsted. 

Vansker med å kommunisere 

Vansker med å kommunisere 

Vel får vi vite at moderate muslimske ledere har vært flinke til å ta avstand fra terroren, men terroristenes eget rasjonale blir uforståelig: 
«Mohammad Atta gikk rundt i Hamburg med alt sinnet og hatet sitt». 

Mest sympati har Skjønsberg for de irske frihetskjemperne, selv om IRAs metoder ofte var brutale. 
De hadde en god sak. 

De engelske herskerne var kyniske og grådige, og Irland fortjente sin frihet. 

Men hvordan skiller dette seg fra kampen om Algerie? 
Eller kampen mot USA og Sovjet i Afghanistan og Irak? 
Det burde vært drøftet. 

Kunne vært tydeligere 

Kunne vært tydeligere 

«Ingen av forklaringene er helt dekkende, og ingen er helt feil». 

Nå er kanskje det eneste riktige å forenkle slike vanskelige spørsmål og passe dem inn i den gjeldende fornuften i Norge. 
Boka kan fungere godt for oppvoksende norskinger som skal mene riktige ting. 
For dem som faller utenfor vil den derimot kunne forsterke utenforskapet. 
Men det er kanskje ikke så farlig. 
