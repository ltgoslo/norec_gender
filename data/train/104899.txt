A.J. Kazinski:«Den gjenfødte morderen» 

Det er de danske forfatterne Anders Rønnow Klarlund og Jacob Weinreich som skjuler seg bak psevdonymet A.J Kazinski. 
Denne nye thrilleren gjorde VGs anmelder deilig utslitt. 
Fra første setning kastes vi rett inn i en heseblesende handling som beveger seg gjennom tid og rom, og dimensjoner. 

På Sikringen psykiatriske anstalt befinner Danmarks aller farligste forbrytere seg, og det er derfor mange mistenkte da en av anstaltens psykiatere blir funnet drept. 
Obduksjonen avdekker at mannen er blitt myrdet med skarntydesaft, den samme giften som tok livet av filosofen Sokrates. 
