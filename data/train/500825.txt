Frøken detektiv får tvillingtrøbbbel
Nancy Drew er en eventyrlysten tenåring som har det med å dumpe borti mysterier og spennende gåter. 

Her i den 11. boken i den populære serien om unge Nancy møter hun tvillingene Jay og Janet, som blir adoptert av det egoistiske skuespillerekteparet Blair. 
Nancy kaster seg ut i saken og prøver å finne Jay og Janets egentlige foreldre. 
Når hun tror hun er på sporet av foreldrene blir hun viklet inn i en ny sak, og her får hun sjansen til å gjenforene et annet tvillingpar som ikke har sett hverandre på årevis. 
Men etter dette fortsetter Nancy jakten på Jay og Janets foreldre. 
Den klassiske frøken detektiv er fortsatt en underholdene bok med sjarm, men den er ikke den du trekker ut av hyllen når du er ute etter mye fart og spenning. 

Det er lett underholding, og et godt alternativ til for eksempel å se på TV Norges serier om formiddagen. 
Til tross for at den er en smule overfladisk med den perfekte Nancy som er snill, Pen, populær og ordner alt(i denne boken får vi også vite at hum er utrolig flink med barn), så er som alltid boken sjarmerende og ganske fengende. 
Stort sett passer 
Frøken detektiv— bøkene for jenter, og denne er ikke noe unntak, det er nok ikke mange gutter som ville likt denne boken. 
Men den holder interessen oppe hele veien, og bør leses av alle med god tid. 
Helst bør leseren her enten være for ung til å se at den er en smule fjollete, eller like sjangeren godt nok til å overse det. 
Boken er lettlest, og går fint unna på et par timer. 

SKREVET AV KRISTIN LUDVIGSEN 
