Ole-Einar Andersen:«Arve Tellefsen. 
Æ må jo spæll?» 

Denne biografien fremstår som like sympatisk og skikkelig som den biograferte selv. 

Biografi Grundig kunstnerbiografi helt uten skarpe kanter. 
432 sider Kr. 379,- Aschehoug 

Alle som mener at Arve Tellefsen er en hederskar, vil få inntrykket grundig bekreftet etter å ha lest denne boken. 

Det er en flott karriere, som faktisk strekker seg over 60 år, som nå fanges mellom to permer. 
Tellefsen avtvinger respekt, både for sitt store kunstneriske talent, for sine samfunnsengasjerte holdninger og for sitt sympatiske vesen. 

Enten han vil det eller ei, så har fiolinisten spilt en helt avgjørende rolle når det gjelder å folkeliggjøre den klassiske musikken her i landet. 
Godt hjulpet av TV-mediets gjennomslagskraft og sin egen vinnende person. 

Ole-Einar Andersen har en stødig og sikker penn, som dekker de fleste aspekter av et langt liv med fiolin og bue. 
Riktignok vil de som ser for seg grundige dypdykk i kunstens vesen gå forgjeves til denne boken. 

Vi beveger oss stort sett på overflaten, i en bok som er skrevet i tredje person. 
Men artig å hør det læll. 
