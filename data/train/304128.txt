Anmeldelse:Anne Helene Guddal har et klart fortellertalent 

Forsøker å utvide romankunstens rammer. 

Anne Helene Guddal har på kort tid kommet sterkt til syne i landskapet. 
Debut-diktsamlingen «Også det uforsonlige finnes» (2014) viste en lyriker med en egen, moden stemme. 

Også som essayist har Guddal gjort seg bemerket, med velskrevne innslag i Vagant. 

Nå kommer hun med sin første roman, «Bebo», en kort historie på 97 sider. 
Guddal har et klart fortellertalent. 
Hun skriver gode, poengterte, lyriske setninger som i blant slår over i aforismer. 

Korte kapitler 

Korte kapitler 

12 linjer om en jobb på et fiskebruk er en virtuos sammenfatning av en arbeidsplass. 
Nærmest en novelle, eller et sett av noveller. 
Stramt og elegant. 

Men det er som om helheten glir unna i all denne språklige dyktigheten. 
Hva er det som skjer? 
Skal dette berøre leserens følelser? 
Til det opplever jeg at historien er for fragmentarisk, at den oppløser seg i all den litterære oppvisningen. 

En roman? 

En roman? 

Så la oss heller si at Guddal forsøker å utvide romankunstens rammer, i sporet etter den franske nyromanen. 
Men foreløpig uten å lykkes fullt ut. 
