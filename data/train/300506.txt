Anmeldelse:Edmund de Waal burde skravle mindre om seg selv 

Fortellingen om porselenets historie syder av kuriositeter. 

Det hvite gull blir det kalt, det løvtynne, hvite porselenet som ble oppfunnet i Kina i det syvende århundre. 
Dets skjøre utstråling skal ha gjort keisere og fyrster besatt av «la maladie de porcelaine»; porselensgalskap. 

Den britiske keramikeren og forfatteren Edmund de Waal tar oss i denne boka med på en reise i porselenets historie. 
Det kunne vært en helt fantastisk bok, hadde vi bare sluppet forfatterens innblanding. 

Følger opp suksess 

Følger opp suksess 

Vi bringes via Venezia og Versaille til 1700-tallets Tyskland, der apotekerlærlingen Tschirnhaus etter mange års eksperimentering endelig finner porselenets hemmelighet, den hvite leiren kalt kaolin. 
Sammen med den unge alkymisten Bøttger kunne han 9. oktober 1708 brenne sin første hvite gjennomsiktige gjenstand, som ble opptakten til det berømte i Meissenporselenet. 
Vi drar så til England, der kvekeren William Cookworthy noen tiår senere finner kaolin-leire i Cornwall, og legger grunn for det berømte Wedgwood-porselenet. 

Innblanding 

Ideen er glimrende. 
De Waal kan sitt stoff. 
Vå får høre om den vellystige, porselengale polsk-tyske Kong August den sterke, som etterlot seg 35 798 porselensgjenstander. 
Noen hundre år senere oppretter Himmler en porselensfabrikk i Dachau. 

Innblanding 

Dette kunne blitt en helt formidabel bok, hadde vi bare sluppet innblandingen av de Waal selv. 

Under hele fortellingen sliter vi med hans «jeg» — hva han gjør og tenker mens han grunner over porselenets demonske hvithet. 
Men det er så uinteressant og skravlete, og virker bare forstyrrende på de mange historiske kuriositeter denne boka syder av. 
