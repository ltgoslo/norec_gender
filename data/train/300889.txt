Anmeldelse:Du blir et par hakk klokere av å lese Liv Køltzows nye roman 

Skriver om en forfatter som får Parkinson. 

Det oppleves som en begivenhet at Liv Køltzow er ute med ny bok etter tretten år. 
På sekstitallet tilhørte hun kretsen rundt tidsskriftet Profil, på syttitallet toneangivende modernistiske og feministiske forfattere. 
I tiårene etter har det vanket priser og to nominasjoner til Nordisk råds litteraturpris. 
Hun er et ikon i norsk kvinnelitteratur, for å bruke et forslitt begrep. 

I årets «Melding til alle reisende» sirkler hun inn en kvinnetype vi kjenner fra tidligere bøker; hun som litt tilfeldig har drevet gjennom livet styrt av andres vind, så å si. 
Nærmere bestemt ektemannens. 

Avhengighet og identitet er fremdeles nøkkelbegreper. 
Spørsmålene romanen utforsker er både typisk Køltzowske og nye: 
Hva hjelper brudd og nyvunnet uavhengighet når en ny mann straks setter dagsordenen? 
Og hvordan bevare friheten - og seg selv - når sykdom skaper den verste avhengigheten noensinne? 

Djevelsk beskjed 

Djevelsk beskjed 

På et rehabiliteringssenter møter hun Vegard, og innleder parallelt skilsmisseprosess og et forhold til ham. 
Vitalitet, dansebandmusikk, festing, damer og regninger følger med Vegard. 
Han blir gjenstand for Kajas uslukkelige begjær. 
Et begjær delvis skapt av parkinson-medisin. 

Autoritet 

Autoritet 

Partiene fra barndom, fra reisene til Italia, fra hverdager truet av kaos, er sakelig, nesten kjølig formidlet, men også tidvis svært sanselig. 
Formen er episodisk uten å være fragmentert. 
En narrativ autoritet preger Køltzows roman. 

Tvil 

Tvil 

Tvilen i Kaja er fundamental: 
«Var hun ikke lenger det menneske hun hadde vært?» 

Hvem er hun uten skrivingen, og er Vegard en velsignelse eller bare er ute etter pengene hennes, er spørsmål hun baler med. 
Kaja er smertelig klar over at svekket hukommelse og dømmekraft følger med Parkinson. 

Suveren 

Suveren 

«Melding til alle reisende» er fortelling du ikke har lest før. 
Romanen svinger fra desperasjon til eufori, bryter tabuer, leker, og etterlater leseren et par hakk klokere. 
