Penger er alt
Odd Harald Hauge: 
«LØGNERNE» 
Kagge 400 s., kr. 369,- «Løgnerne» er en finansthriller. 

Kompisene Anders og Lars har gjort et tvilsomt og lukrativt kupp verdt et par hundre millioner. 
Førstnevnte er megler, mens Lars er finansjournalist. 
Dette er en bok full at griske karakterer, og miljøet tatt i betraktning, sikkert realistiske. 

For folk uten like sterk interesse for penger kan boken bli i overkant detaljert, men den er innsiktsfullt skrevet. 
Samtidig er språket flatt og karakterene temmelig todimensjonale. 
Ikke uvanlig i sjangeren, uten at det er noen unnskyldning. 

Det er dog ikke noe å si på plottet, som er heftig, snedig og spennende. 
Dessverre er nok boken skremmende realistisk. 

MORTEN ABRAHAMSEN 
