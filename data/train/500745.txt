En reise i fantasiens verden
Det gylne kompasset handler om en jente som heter Lyra. 
Hun bor i Oxford i England. 
Der forsvinner det barn, og ett av dem er bestevennen hennes, Roger. 

Av rektoren på skolen får hun et alethiometer som hun ikke får lov til å vise til noen, spesielt ikke til Mrs. Coulter. 
Hun er en mystisk kvinne med mange hemmeligheter som Lyra får nyss i. 
Lyra synes alt dette er merkelig, og det er begynnelsen på en spennende ferd mot nord sammen med noen gøynere. 
Gøynerne er en type mennesker som hun kjente fra før og møtte i London. 

Alethiometeret kalles "det gylne kompass", og spiller en viktig rolle på reisen. 
De vil gjerne redde barna som sitter fanget på Bolvanger, et sted i Norge. 
De vil også befri onkelen til Lyra, Lord Asriel, som sitter fanget på Svalbard. 
Der er han voktet av panserbjørner. 

På reisen møter de hekser, bjørner og en gutt uten daimon. 
En daimon er en slags sjel som ingen tør å røre. 
Selv ikke de verste fiender rører den andres daimon. 
Denne fantasiverden som forfatteren har skapt er bokens tema. 
Boken er full av fantasifulle begrep, ting, personer og steder. 
Du må bare glede deg til du får lese denne utrolig spennende boken om Lyra og reisen hennes opp til Norden. 

Det er i en helt annen tid og verden på samme måte som i "Ringenes Herre" og "Harry Potter". 
Så hvis du liker de seriene, er denne absolutt til å anbefale. 
Boken er utrolig god, men jeg synes slutten er litt skuffende. 
Den er ikke helt sånn som jeg har håpet den skal være, derfor gir jeg den terningskast 5. 
Du kan jo lese den og fortelle hva du synes, kansje den fortjener en 6'er? 
Hvis du synes slutten er litt skuffende du også, så må du ikke fortvile, det er to bøker til i samme serien! 

Den engelske forfatteren, Philip Pullmann ble født i 1946. 
Han har vunnet mange priser for sine fantasifulle barnebøker. 
Han har også skrevet skuespill. 

ANMELDT AV ODA ROBØLE SØRDAL 
