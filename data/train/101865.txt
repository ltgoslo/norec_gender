Bokanmeldelse:Ragnar Enger: 
«Krypet» 

At forlaget bråtente og antok boken, er lett å forstå. 
Gullbeholdningen i «Krypet» er dialogdrevet puls og intenst jagende driv. 

Plottet er greit. 
En handlingstråd må overveies nøye før aksept. 
På min ønskeliste står mer særpregede karakterer med mothaker som fester dem ordentlig i hjernebarken. 
Enger byr på en seriemorder med tungt og fatalt sjelegrums. 
Hva som har skapt dette, er uklart. 

Vi får en barndomserfaring som vi oppskriftsmessig antar er en pre-morderopplevelse. 
Men ellers får vi vite fint lite om morderens barndom. 
Niårige Ingrid blir funnet drept og lemlestet i Nordmarka. 
En tante er drept flere år tidligere på lignende vis. 
En svært spesiell og dysfunksjonell familie altså. 
Oslo-politiet må jobbe utradisjonelt i denne saken. 

De allierer seg med en talentfull psykiater med erfaring fra USA. 
Etter hvert blir det klart at politiet ikke er de eneste som jakter på den mistenkte. 
Dessuten viser det seg at politiet lekker. 
Nordmarka blir aldri helt den samme for denne leseren. 
