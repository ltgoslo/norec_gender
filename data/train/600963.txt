Alt som kunne ha skjedd
Forfatter: 
Kate Atkinson 

Oversetter: 
Christian Rugstad 

Sjanger: 
Roman 

Forlag: 
Forlaget Press 

Dette er historien om Ursula Todd, som fødes under en snøstorm i England i 1910, men som dør umiddelbart etterpå. 
Samme natt fødes Ursula på ny, og denne gangen setter hun i et friskt hjertens skrik. 
I løpet av romanen skal hun dø gjentatte ganger på forskjellige måter, men hun fortsetter sine liv, med ulikt utfall, gjennom det turbulente Europa og verdenskrigene som et dominerende mørke, og en sansesymfoni av lyspunkter innimellom. 

Strukturen er original for en bok, men ligger likevel nær den fascinerende og dagligdagse «tenk hvis…»-tankegangen. 
Den minner om foreldres skrekkforestillinger, dagdrømmeri, nær døden-opplevelser, og bare det harde faktum at tilfeldighetene spiller en sentral rolle i våre liv. 
Atkinson skriver lett, sanselig og forledende, med gripende tids— og miljøskildringer, men lokker oss også inn i fatale problemstillinger. 
For eksempel: 
Hva ville du gjort hvis du hadde møtt Hitler som baby, og visst hva som skulle skje? 

«Liv efter liv» vant den prestisjefylte Costa-prisen i Storbritannia - men jeg må innrømme at den ikke tok meg med storm. 
Kanskje engasjerer jeg meg best når det er dette eneste ene som teller - i livet som i bøkene. 
