Bokanmeldelse:Agnar Lirhus: 
«Historien om oss» 

Agnar Lirhus er en forfatter som har mye på hjertet. 

Roman 391 sider 379 kr. Oktober 

Martin Hope har sagt opp journalistjobben i Aftenposten for å bli vaktsjef i hjembyen Moss. 
Han er lei av å stille seg likegyldig og bare rapportere: 
Han vil også påvirke. 
I Moss Avis trosser han redaktøren, noe som får store konsekvenser. 
Samtidig er han i etableringsfasen med en gravid samboer. 

Når Lirhus lar Martin Hope fortelle, er det til tider gnistrende godt. 
Her er det medrivende passasjer, finurlige scener og et intenst språk. 
Noe står på spill mellom Martin, samboeren og omgivelsene. 

Derimot vil Lirhus litt for mye med denne romanen. 
Han vil også tegne et større bilde av Norge som fredsnasjon i krig og norsk identitet. 

I kapitlene hvor vi får lese om faren og farfarens liv, forsvinner mye av intensiteten, til tross for dramatiske øyeblikk. 
De mange leksikale innslagene hemmer også fremdriften. 

Men Lirhus må berømmes for sitt ambisiøse forsøk. 
Han er en forfatter som kan komme til å skrive en viktig roman som mange vil lese. 
