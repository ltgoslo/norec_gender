Anmeldelse:Hanna Dahl er en debutant som skiller seg ut 

Kunnskapsrike noveller. 

En familie i Kosovo, en mann som skyter sauer, en kvinnelig stipendiat på forskningsreise i Russland. 
Spennet er mildt sagt stort i de seks novellene som utgjør Hanna Dahls debutbok, den nå Bragepris-nominerte «Rønneimperiet». 

Det disse menneskene derimot har til felles, er en sterk følelse av lengsel, og en iboende skepsis mot sannhetene som konstant oppleses og vedtas rundt oss. 

Lengselsofre 

Lengselsofre 

«Når sant skal sies er jeg usikker på om det er lengsel eller hunger det er snakk om, jeg vet ikke hva forskjellen er, jeg håper det er to ulike størrelser, jeg tror i hvert fall det. 
Det har ikke noen videre betydning heller, annet enn at den som overmannes av hunger oftest dør, mens lengselsofferet må holde det gående i en mannsalder til.» 

Hovedpersonene i samlingen, som for det meste er jeg-fortellere, er slike lengselsofre. 
I tittelnovellen «Rønneimperiet» forsøker stipendiaten å forstå et russisk avantgardmiljø som kaller seg for det «Usynlige imperium» og som lovpriser Imperiet som en grensesprengende kraft. 
«Jeg forsøker å sirkle inn et håp. 
Motstykket til det jeg kommer fra», forklarer hun, men lite blir klargjort. 
Mot slutten har håpet blitt til innsikt om seg selv, om enn ikke den ønskede: 
«Nesten alle som siger inn i nederlag famler og griper etter grensesprengende størrelser.» 

Faktarik 

Faktarik 

Den boka er på sin side et kraftig opprør mot Sovjetunionen, og sitatet handler om denne menneskelige trangen til å trekke opp grenser. 
Dette passer også med den første novellens tematikk fra Kosovo, i det landet blir risset opp for første gang. 

Novellene i «Rønneimperiet» snakker i det hele tatt mer med hverandre enn det man først får inntrykk av. 

Russland og det tidligere Jugoslavia er Dahls fagområder fra universitetet, og hun deler raust av sine kunnskaper. 
Men på veien fra fakta til fiksjon har hun heldigvis klart å løfte språket ut av fagbøkene, selv om det kanskje er en liten rest igjen der, Dahl skriver poengtert og nøkternt om store tema. 

Brage-kandidat 

Brage-kandidat 

Og all spennende faktakunnskap til tross, «Rønneimperiets» sterkeste novelle handler om et ganske så vanlig mor og datter-forhold. 

Slik viser Dahl at hun verken trenger imperier eller krigssoner for å frambringe sterke følelser. 
Men siden hun har muligheten, er det flott at hun velger å bruke det beste fra to verdener. 
