Soldatenes mareritt
Oversatt av Alexander Leborg, 223 sider, Kr. 
249,- 

Aschehoug Mange av brevskriverne forteller at de opplevde Moores film «Fahrenheit 911» som en personlig oppvåkning. 
De ser på seg selv som patrioter som vil beskytte landet sitt, men føler seg lurt av presidentens krigsiver. 
Parallellene til Vietnamkrigen er slående, de spør 
«Hva er det egentlig vi kjemper for?» 
Boken inneholder også brev fra soldatenes familier, en rekke følelsesladede appeller fra folk som har mistet, eller frykter å miste, sine kjære. 

Michael Moore skal ha ros for å gi et ansikt og en personlighet til den store massen av soldater som tjenestegjør i Irak og andre steder. 
Han kunne riktignok gått grundigere til verks og flettet inn noen kapitler med fakta om det amerikanske forsvaret. 
Spesielt når det gjelder rekrutteringen, som er svært annerledes enn den norske. 

Flere av brevskriverne forteller at de vervet seg fordi de kommer fra fattige familier og lot seg friste av et stipend til utdanning etter at tjenestetiden er over. 
Men utvalget av brev dekker det meste av den kritikken som er kommet frem mot Irak-krigen, og etterlater ingen tvil om at denne hever seg over partipolitiske skillelinjer. 

Både unge soldater og gamle offiserer som tidligere har stemt på republikanerne, gir klart uttrykk for at Michael Moores kontroversielle Bush-kritikk har mye for seg. 

STEN INGE JØRGENSEN 
