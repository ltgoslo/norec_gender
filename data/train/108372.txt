Seriemorder med motiv
Oversatt av Aud Nordberg Kr. 
298,- Schibsted 

Årets krimroman ble den kalt for et par år siden, Mari Jungstedts debutbok fra Gotland. 
Og underholdende er den, av og til meget spennende. 
En del unge mennesker samles i et sommerhus til fest, det blir slåssing - og mord. 
Det ene drapet følger så på det andre. 
Flere unge kvinner blir slaktet ned på grufullt vis. 
Og politiet forhører de mange mistenkte. 
Den skyldige blir til slutt avslørt. 

Hans historie er det vel verdt å lytte til. 
Romanen er fiffig konstruert, lagt opp på en slik måte at interessen ikke kjølner - og med de mest praktfulle naturbeskrivelser. 
