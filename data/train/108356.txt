Knoklene forteller
Oversatt av Sølvi Jacobsen 336 sider - kr. 289,- Damm 

Forfatteren Reichs er selv rettsantropolog og fører leseresn troverdig inn i letingen etter levninger av massakrerte indianere. 

I Guatemala graves det opp lik, gamle og nye. 
20 år tilbake ble indianere massakrert i den lille landsbyen Chupan Ya. 
Nå letes det etter levninger for å identifisere de drepte. 
Den dyktige og samvittighetsfulle Tempe Brennan er kanadisk rettsantropolog, hun bistår lokale krefter med sin ekspertise. 

De graver opp eldre og yngre kvinner og spedbarn. 
Samtidig er fire unge jenter forsvunnet i hovedstaden, og Brennan må bistå også der. 

I en velskrevet og besettende beretning med detaljerte skildringer du knapt har lest før, av anatomien til spedbarn og voksne og av den grufulle og møkkete jobben det er å identifisere døde og lete etter spor. 
Det er forbindelse mellom fortid og nåtid som vi ikke kan røpe. 

Men forfatteren Kathy Reichs er selv rettsantropolog og fører troverdig leseren inn i en særegen verden med grøss, politikk og korrupsjon. 
