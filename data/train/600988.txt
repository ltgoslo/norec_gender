Livet på Eidsvoll 1814
Datidens kansellistil har en noe komplisert setningsbygning, men det er strevet verdt å ta fatt. 
Jacob Aall fra Holt, en viktig kilde i boken, skrev for øvrig ganske ‟moderne” sammenlignet med de fleste andre. 
Det ville likevel lettet lesingen om flere ord, begreper og uttrykk, samt referanser fra antikken, var blitt forløpende forklart. 

Forfatter: 
Eli Fure (red) 

Sjanger: 
Historie 

Forlag: 
Dreyers Forlag 

I 1989 kom det ut en bok om tiden på Eidsvoll våren 1814 basert på samtidige kilder. 
Nå er boken ute i ny utgave, noe utvidet, særlig gjelder det billedstoffet. 
Det var ingen journalister på Eidsvoll i 1814, men mange av deltakerne var skriveføre. 
Embedsverket og aristokratiets representanter skrev dagbøker og brev til familie og venner, kilder som er bevart. 
Forhandlingene og mye av det som skjedde i kulissene, er dermed godt dokumentert. 

Med tanke på den opphøyde plass Eidsvoll-fedrene har hatt i vår bevissthet, er det både underholdende, avslørende og interessant å lese om det daglige livet som utfoldet seg mens Grunnloven ble til. 
Hovedvekten av stoffet gjelder forhandlingene paragraf for paragraf, men ukene på Eidsvoll manglet hverken intriger, bakvaskelser eller diskusjoner så heftige at de nær endte i basketak. 
Her får du dem! 

Datidens kansellistil har en noe komplisert setningsbygning, men det er strevet verdt å ta fatt. 
Jacob Aall fra Holt, en viktig kilde i boken, skrev for øvrig ganske ‟moderne” sammenlignet med de fleste andre. 
Det ville likevel lettet lesingen om flere ord, begreper og uttrykk, samt referanser fra antikken, var blitt forløpende forklart. 
