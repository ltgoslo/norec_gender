Ambisiøs roman:Bokanmeldelse: 
Sondre Midthun: 
«Farvel til alt dét» 

Sondre Midthuns nye roman er en ambisiøs og tankevekkende fortelling om løgn og forstillelse. 

Den blir en påminnelse om viktigheten av ærlighet når vi vil rydde opp i våre liv. 

Hovedpersonen, Dagblad-journalisten Kjølstad (vi får ikke vite fornavnet) har søkt midlertidig dekning i den avdøde farens båt i kystsamfunnet Malangen i Troms, der han vokste opp. 
Egentlig skulle han reist tilbake til Oslo, men en plutselig innskytelse fikk ham til å hoppe av flybussen. 

Lest? 
Derfor nekter Jussi Adler-Olsen å lese 
Jo Nesbø 

Familiehistorien inneholder svik og omsorgssvikt. 
Spesielle hendelser omkring farens død har gjort at Kjølstad i mange år har måttet fortrenge og lyve om hva som egentlig skjedde. 
Nå har behovet for forandringer på alle livsområder tvunget seg fram. 

Frodig, nært og humoristisk tegner Midthun bildet av en skyldbetynget «lystløgner», som spionerer på samboeren Karin og analyserer alle situasjoner og mennesker han møter. 
En preget mann, fanget mellom behovet for nærhet og kontroll. 

Terningkast 6: «Beste krim på lenge» 

Karin på sin side synes det er flaut at samboeren jobber i Dagbladet. 
Da forteller hun heller venninnene at han studerer til sivilingeniør... 

Med fin psykologisk troverdighet viser forfatteren hvor innsnevrende livet kan bli når løgn avler løgn, og hvor vanskelig det kan være å komme ut av gamle, skjebnesvangre spor. 

Fikk med deg? 
En norsk jentes sexbekjennelser 

Likevel oppleves ikke romanen som helt vellykket. 
Det blir vel pratsomt til tider, med flere gjentakelser og uttværinger av situasjoner i fortid og nåtid. 
Del II kunne med fordel vært barbert; de mange skildringene fra journalistmiljøet i Oslo gir f.eks. lite nytt. 
Flere andre steder kunne vært nevnt. 
En strammere redigering ville hevet romanen. 

Men det er likevel blitt en viktig roman, og det sier sitt om Midthuns frodige fortellertalent. 

Anmeldt av: 
Arne Hugo Stølan 
