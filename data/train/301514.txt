Anmeldelse:Fyllehumor for barn i «Verdens verste ferie» 

Absurd barnebokhumor fra Donald-redaktør. 

«Drikk deg snyden, vinn en tur til Syden», står det på en plakat på puben til faren til Kent. 
Han vinner konkurransen, og tar med Kent og hans engstelige kompis Ruben på Sydentur. 

Det blir det vanvittig morsom og ganske skakk barnelitteratur av. 

Politisk ukorrekt 

Politisk ukorrekt 

Mennene bak dette lille stjerneskuddet er ikke hvemsomhelst. 
Marius Molaug er redaktør for Donald. 
I likhet med illustratøren Kristoffer Kjølberg, tilhører han tegneseriekollektivet «Dongery», som også rommer navn som Flu Hartberg og Bendik Kaltenborn. 
Dette er deres andre bok i serien om Ruben. 
For den første, «Verdens verste rektor» (2014), mottok de to Grafills Gullpris. 

Det fortjener de også for denne. 
Den har en fart, en visuell komikk og en fandenivoldskhet som er sjelden kost i barnelitteraturen. 

Fyllehumor 

«Slutt å gnål — skål» 

Fyllehumor 

Mye fyllehumor med andre ord, og på sin måte er det en omvendt pedagogikk. 
Det er jo ikke altfor sjelden at barn tilbringer ferien virrende rundt alene mens foreldrene er på fylla. 
Det kan være en trøst å lage absurd humor av det. 
