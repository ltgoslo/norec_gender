Tamt om seriemorder
Helene Tursten: 
«DEN SOM LURER I MØRKET » Oversatt av Bjørn Roeim. 
Piratforlaget 314 s., kr. 369 
, 
- En mentalt forstyrret stalker finner fram til single kvinner han mener å ha spesielle krav til, ut i fra bibelsprengt og forvrengt logikk. 

Med dette ikke helt ukjente scenariet for kvinner, skulle det være duket for å skrive fram en riktig grøsser. 
Men vi skjønner fort hvem morderen må være og det ligger ikke andre overraskelser og venter. 
Boken følger en snorrett forutsigbar logisk vei. 

Den litterære melkesyra må ha tatt tak i Tursten, for boken tar bare slutt, uten at vi får vite hva som har startet seriemorderens virksomhet og hvordan han har tenkt. 

BERIT KOBRO 
