Bokanmeldelse:Viveca Sten: 
«I natt er du død» 

Svenske Viveca 
Sten vet nesten altfor godt hva hun vil. 

Krim 432 sider 349 kr. Cappelen Damm 

Viveca Sten selger i bøtter og spann i Sverige. 
Hun kan fort gjøre det samme i Norge. 
«I natt er du død» er en klassisk krim, med en godt komponert gåte som inneholder flere mystiske dødsfall. 
Men språklig spennende og spesielt nyskapende er det ikke. 

En ung psykologistudent blir funnet hengt på hybelen sin. 
Det som ser ut til å være et selvmord, kan vise seg å være det første drapet begått av en seriemorder. 
Studenten har tatt kontakt med flere pensjonerte yrkesmilitære - og det børstes støv av en rystende hemmelighet. 

Sten putter på en dose skjærgårdsromantikk og noen nær døden-opplevelser, mens alle parallellhistoriene snøres fint sammen. 

«I natt er du død» er bra håndverk. 
Men lesningen gir også følelsen av at Sten safer. 
Denne historien synes å være skrevet for å treffe den kjøpesterke, godt voksne aldersgruppen - de som synes det er koselig med peis og hytte. 
Oversatt av Kari Engen. 
