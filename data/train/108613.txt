Virtuell verden
Ungdomsroman 151 sider Kr. 
249,- Aschehoug 

I dag er tilgangen til radio, TV, mobil og PC en frivillig sak. 

Disse mediene jobber i dag frenetisk for å lokke oss til på-knappen og holde oss der. 

Tenk deg en virkelighet der du er forpliktet til å være tilkoblet nyhetene, «Farmen», «Ricki Lake» eller « Redaksjon En». 

Dette er Elin Brodins skrekkvisjon om fremtiden i ungdomsromanen «Sverm». 

Vi møter et virtuelt teknifisert samfunn, der menneskene i langt mindre grad enn nå lever for sin egen skyld. 

Allerede nå er foreldre og pedagoger sterkt bekymret over hvor sterkt ungene kan la seg sluke av data-, mobil- og TV-verdenen, som kan oppleves mer virkelig enn deres egentlige hverdag. 

Prisverdig at Brodin ikke tar fremtidens «skræk og gru» helt ut, men nøyer seg med å utbrodere de medievirkelighetstendenser vi ser i dag. 
De er ille nok. 
