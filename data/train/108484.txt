Olsen med nerve
Roman 429 sider Kr. 
349 Gyldendal 

En typisk Morten Harry Olsen-figur er en enslig ung mann med tydelig sans for urban livsførsel. 

Morten Harry Olsen: 
«Størst av alt» Roman 429 sider Pris kr. 349,- Gyldendal Hertil hører edle alkoholholdige drikker, gourmetmat, golf, squash og kunst paret med kjølig distanse og indre tomhet. 

Skildringen av disse mennene har også vært kjølig og distansert. 
Gledelig overraskende er det da å åpne årets olsenbok «Størst av alt» og lese om Bernhard Lands hjerteskjærende ensomme, morløse oppvekst i Lofoten, skrevet med nerve, trykk og temperatur. 

Vennskapsforholdet til lidelsesfellen og medmusikanten Erik er bokens høydepunkt. 

Bernhards videre løpebane til en flott karriere i reklamebransjen, et lunkent samboerforhold, alkoholmisbruk, spillegalskap og kollaps, til han havner i Andalucia i Spania som golfbaneinvestor og møter sin store kjærlighet, holder på langt nær samme intensitet. 

Det blir som å sette svart/hvit- og fargefilm opp mot hverandre. 
Stort pluss for bokens knallreplikk, servert av HIV-rammede Erik: 
«Så lenge det er HIV, er det håp.» 
