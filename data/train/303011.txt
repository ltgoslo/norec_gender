Er ondskap en sykdom?
Arne Johan Vetlesen viser oss den psykiatriske profesjons hjelpeløshet stilt overfor politiske ideologier. 

Da den israelske historikeren Tom Segev for noen år siden skulle skrive nazi-jegeren Simon Wiesenthals biografi, ble han konfrontert med 300 000 dokumenter. 

I denne enorme samlingen kom Segev over et brev fra en overlevende fra konsentrasjonsleirene. 
Den tidligere fangen hadde sluttet å tro på noen gud, for, som han skrev, «Gud tillot SS-tropper å rive en baby fra en mor og bruke spedbarnet som fotball. 
Da barnet var redusert til en klut av blod, kastet de det til hundene sine. 
Moren ble tvunget til å bivåne det hele. 
Så rev de blusen av henne og brukte den til å tørke blodet av støvlene sine». 

De normale er de verste 

De normale er de verste 

Å lese boka er å bli minnet om den italienske konsentrasjonsleirfangen Primo Levis? uttalelse: 
Det er ikke ondskapen vi må forklare, det er godheten. 
Godheten er unntaket - ondskapen er menneskets normaltilstand. 
I møte med scener som den Segev skisserer, inntar Vetlesen et klart standpunkt: 
I den store litteraturen om ondskap er sadistiske tilbøyeligheter underbelyst. 
Men Vetlesen ser ondskap som en fluktvei hos mange voldsutøvere - en løftestang vekk fra det uutholdelige ved vår egen dødelighet og smerteutsatthet. 
Dette viser seg i gleden ved den grenseløse kontroll over andre, den som vi ofte ser i massevoldsaksjoner. 
En maktfølelse som ytrer seg i sadistisk fryd, når en flytter smerten fra eget livs sårbarhet over på «den andre», offeret. 
«Jo mer jeg frembringer av sårbarhet og til sist død hos deg, desto mindre virksomme er de vilkårene hos meg», i Vetlesens formulering. 

Ut fra denne grunnideen utleder Vetlesen forklaringer på den ekstra synligheten og utspekulerte plagingen som ofte ledsager grusomhet. 
Vi ser en vold som er «irrasjonell» fordi den går langt utover blott tilintetgjøringen av offeret. 

« «Studier i ondskap» » Arne Johan Vetlesen 

6 

+ Vis mer 

Sjanger 

Forlag Universitetsforlaget Utgivelsesår 

ISBN 9788215023380 

Kjøp boken hos ARK 

Moralsk blindhet 

Moralsk blindhet 

Nettopp fordi hun mente at Eichmann ikke var «ond» i en psykologisk hevngjerrig og nazi-ideologisk forstand, men mer en banalisert underordnet, plikttro dødens tjenestemann, ble hennes analyse fra 1963 så voldsomt provoserende. 
Den var kontra-intuitiv. 
Massemorder uten hat? 
Uten hevnbehov? 
Som uanselig byråkrat? 

Den berettigede fanatiker 

Den berettigede fanatiker 

Vetlesens hovedargument er at ondskap, galskap og tilregnelighet ikke er gjensidig utelukkende. 
ABBs handlinger er symptom på en såret narsissisme og misunnelse. 
Hans myrderier er i alle fall delvis å forstå som overkompenseringer for en serie nederlag, vis à vis omsorg, utdanning, yrke, kjærlighet og penger. 
Hans «manifest» er et dramatisk rop om akademisk anerkjennelse, men framstår mer som klipp og lim fra tredjerangs penneknekter av Fjordmann-typen. 
Når han 27 år gammel og ensom flytter hjem til gutterommet hos en mor han har et ambivalent forhold til, er nederlaget fullendt. 

Meningsgivende ideologi 

Meningsgivende ideologi 

Men for Vetlesen er det å befinne seg i en schizoid-paranoid tilstand ikke det samme som å være strafferettslig utilregnelig. 
I den grad Breivik viser tegn til sinnssykdom i gjerningsøyeblikket - for å bli i rettspsykiaternes terminologi - forstått som manglende evne til å orientere seg moralsk og sosialt i en innfløkt virkelighet, er det en villet galskap. 
Det er en sinnstilstand som han selv lenge og bevisst har påført seg selv. 

Psykiatriens tunnelsyn 

«selvsagt ligger utenfor de sakkyndiges mandat». 

«ta stilling», 

Psykiatriens tunnelsyn 

Psykiaternes konklusjoner betyr en sykeliggjøring av et grunntema i menneskenes kår på jorden: ondskapen. 
Utilregneligheten kommisjonen mener var til stede hos ABB, vil omfatte titusener av ideologisk drevne massemordere. 

Profesjonell deformasjon 

«trained incapacity», 

Profesjonell deformasjon 

Arne Johan Vetlesen er i dag en av våre fremste filosofer. 
Hans neste utfordring burde være å skrive for skolen - på basis av disse studiene — om hva vi vet om menneskets natur og kapasitet for ondskap. 
En slik ansvarsmobilisering burde bli en del av hele vår demokratiske beredskap, i den fanatismens og trosvisshetens tidsalder som vi nå lever i, og som er den fremste trussel mot politisk sivilisasjon. 
Hans bok er en av de viktigste utgivelser i de senere år. 
Hvor er Bragepris-juryen? 
