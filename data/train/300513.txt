Anmeldelse:«Kepler62» er dystopisk sci-fi for barn i slukealderen 

Ny, ambisiøs serie fra norsk-finsk stjernetrio. 

Erfarne Bjørn Sortland er klar med et nytt, ambisiøst serieprosjekt, i samarbeid med finnene Timo Parvela og Pasi Pitkänen. 

«Kepler62» er dystopisk sci-fi for barn i slukealderen: 
Rikt illustrerte, lettleste bøker med intrikat, nesten kafkaesk plott — i alle fall til å begynne med. 

Sortland og Parvela har skrevet hver sin bok, og leserne kan selv bestemme hvilken de vil åpne først. 
Siden skal de suppleres av én ny bok hvert halvår. 

Romekspedisjon 

Romekspedisjon 

Begge bøkene låner friskt fra andre fortellinger innen sci fi-sjangeren. 
Her er skumle romvesener, en totalitær regjering som overvåker innbyggerne og tukler med hjernene deres, og outsider-barn i helterollene. 

Bildene er dystre og creepy og spiller på kontraster: 
Voldsom natur og digre bygninger tårner over bittesmå pipestilkmennesker. 
Her er mange totaloppslag, men mindre utsnitt, som dørhåndtak eller en klokke som teller ned — fungerer som effektive grep for å høyne spenningen. 
Men bildene kan også gjøre fortellingen overtydelig, særlig når de bare gjentar det vi leser om i teksten. 

Litt påklistret 

Litt påklistret 

De vil nok pirre nysgjerrigheten til mange spenningssøkende lesere. 
Men om den norsk-finske trioen klarer å utvikle det hele til en original og sammenhengende fortelling, gjenstår å se. 
