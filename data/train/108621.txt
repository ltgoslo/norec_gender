En knust juleidyll!
256 sider 299 kroner Gyldendal 

Er det riktig at Jonas Lie er «en hjemmenes dikter», en ufarlig idylliker? 

«Familien paa Gilje» er blitt «innbegrepet på hyggelige juleskildringer fra gamle dager», som Willy Dahl skriver. 
Erik Werenskiolds illustrasjoner til boken har vært sentrale i å sementere denne oppfatningen. 
Men alt dette blir revet i stykker i Per Mælengs bok - og når bitene igjen er satt sammen, finner vi et sterkt samfunnskritisk verk med en undertekst av feminisme! 
Per Mælengs studie av «Familien paa Gilje» er en radikal nylesning av Jonas Lies verk - og vil kan hende redde det fra glemselen eller den litterære nipshyllen. 
Etter denne anmelders mening er Mælengs studie av «Familien paa Gilje» et glimrende - og velskrevet - bevis på at litteraturvitenskap kan angå flere enn fagfolkene - og at våre klassikere stadig rommer skjult sprengstoff! 
Ett er sikkert: 
«Familien paa Gilje» blir aldri helt den samme igjen... 

JON H. RYDNE 
