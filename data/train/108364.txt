Brunetti leverer
Oversatt av Elisabeth Sætvedt 269 sider - kr. 329,- Damm 

Den syvende boken om commissario Brunetti føyer seg pent inn i rekken av de andre. 

Som alltid greier Leon å veie opp for et heller enkelt kriminalplot ved sine rike og sanselige skildringer av Venezia, samfunnet, familielivet og sine hovedpersoner. 
Her dukker en tidligere nonne opp, og mener hun har vært vitne til drap på et aldershjem - det samme hjemmet hvor Brunettis mor bodde. 

Ganske så moteriktig dykker vår helt inn i hemmelige katolske ordener, for å lete etter grums og ondskap. 
Og ganske så oppskriftsmessig finner han løsningen på de riktige stedene. 

Tross de manglende overraskelsene byr romanen på et trivelig stykke lesning, som sikkert ikke skuffer Leon-fansen denne gangen heller. 

MAY GRETHE LERUM 
