Anmeldelse:Fabelaktig bok om stjernearkitekt Leif Grungs tragiske liv 

Særdeles vellykket debutbok. 

Den kulturelle altmuligmannen Nicholas Møllerhaug (41) fra Haugesund har med «Stupet - Leif Grungs krig» - så vidt jeg kan forstå - skrevet sin første bok. 
Debuten er særdeles vellykket. 

Ellers har Møllerhaug en CV som inkluderer alt fra diverse festivalsjef-jobber til musiker, kurator, journalist og såkalt konseptutvikler med et bredt virkefelt. 

Begikk selvmord 

Begikk selvmord 

Møllerhaug skriver at å bo her «var som å bu i ein ufullført symfoni». 

Rett i nærheten lå også Rambjøllen, med et stup Leif Grung kastet seg utfor 2. oktober 1945. 
Han var 50 år gammel. 
Hvorfor endte han livet på den måten? 

Var han dobbeltagent? 

Andre mente at den sjarmerende stjernearkitekten var utsatt for et komplott fra misunnelige kolleger. 
Grung selv hevdet at jobben for tyskerne var et dekke for motstandsarbeid han utførte for britisk etterretning. 
Men det fantes ingen overlevende vitner som kunne støtte ham. 
En uløselig «cold case»? 
Eller? 

Ivrig detektiv 

Møllerhaug vandrer utrettelig fra arkiv til arkiv på jakt etter indisier. 
Han møter overlevde øyenvitner, eller etterkommerne til mulige informanter. 
Han møter velvilje og det motsatte. 
Han studerer husene Grung har tegnet, også på jakt etter spor. 
Stadig kommer han nærmere en løsning på gåten, med så håndfaste bevis som det er mulig å framskaffe så mange år etterpå. 

Ivrig detektiv 

Møllerhaug skriver personlig om denne jakten på sannheten. 
Han er dypt berørt av Grungs skjebne. 
Når han på et visst tidspunkt kommer over rapporten fra de som fant liket, kjenner han dyp smerte: 
«Det er ein grufull tragedie han blir ramma av, uavhengig av kva side Grung sto på under krigen. 
Kontrasten mellom byggekunsten han skapte kring seg, og skildringa ovanføre er frykteleg. 
Einsemda der oppe på toppen må ha vore total.» 

Bergen-patriot 

Bergen-patriot 

Men i Varg Veum-stil lar han seg ikke avfeie, og han får heldigvis mindre juling enn sin kollega i smauenes by. 
Møllerhaug lar seg ikke stanse. 

Underveis skriver han Leif Grungs biografi, historien om en fargerik mann, som stakk seg ut både med eksentriske klær og fancy biler. 
En bergenser som ville rive Tyskebryggen og bygge den opp på ny i sin egen, funksjonalistiske ånd. 
Jeg har hørt bergensere si mye rart om byen sin, men aldri at den har «vært Konstantinopel nærmere enn vi har vært Norge». 
Men det mente Grung. 

Fabelaktig design 

Fabelaktig design 

Dertil er bokas design, utført av Laila Mjøs, til de grader tilpasset sitt tema. 
Omslaget er gnistrende originalt og elegant, og illustrasjonsbruken i selve boka er enestående. 
Billedbruken er fordelt på private fotografier, historiske bilder av bygninger, dokumenter, fargetegninger fra Grungs skissebok og ikke minst eksempler på «dei gule breva», illustrerte kjærlighetsbrev til den framtidige kona, på gult papir. 

Forsvar for papirboka 

Forsvar for papirboka 

I denne vakre innpakningen avdekkes en forferdelig historie, om svik, fortielse, misunnelse, kameraderi, grådighet, løgn og ryktespredning. 
Men sannheten blir heldigvis avdekket - i siste øyeblikk. 
