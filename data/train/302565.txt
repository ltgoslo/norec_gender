Anmeldelse:Heldigvis brøt Kjell Ola Dahl sitt løfte om aldri mer å skrive krimromaner 

Velskrevet og stemingsfullt om forbrytelse fra krigens dager. 

Det er ikke lenge siden Kjell Ola Dahl annonserte at han ville slutte å skrive kriminalromaner. 
Men folk som i offentligheten annonserer at de skal slutte med ting, har en tendens til å bryte sitt løfte. 

Og i Dahls tilfelle skal vi være glade for det, for «Kureren» er kvalitetskrim fra begynnelse til slutt. 

Ester 

Deretter flyttes handlingen tilbake i tid, til høsten 1942. 
Her introduseres vi for den unge, jødiske kvinnen Ester, som er kurer for motstandsbevegelsen. 
Ester blir forrådt og unngår så vidt å havne i Gestapos klør. 
Familien deporteres, men Ester flykter til Sverige. 

Der møter hun Gerhard, mannen til hennes bestevenninne Åse, som ble drept i Oslo kort tid etter at Ester flyktet. 
Gerhard er motstandsmann og hjemme i Oslo har Gestapo iverkstatt en svertekampanje hvor han er utpekt som Åses drapsmann. 
Ester hjelper Gerhard å flykte, men han dør i en brann. 

Eller gjør han egentlig det? 
Svaret får Ester først mange år senere, i 1967, romanens tredje tidsnivå. 

Osloportretter 

I et knapt og registrerende språk prøver han å skrive fram de fysiske og mentale betingelsene en ung jødisk kvinne lever under i et okkupert Oslo, og det lykkes han etter min mening virkelig godt med. 
