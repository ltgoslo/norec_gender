Anmeldelse:Ungdomsserien «Meto» har fått 13 franske priser 

Men første bok er en langdryg introduksjon. 

Den franske læreren Yves Grevet har mottatt ikke mindre enn 13 litterære priser for den dystopiske trilogien «Meto». 

Det må være for hele serien, for denne første boka må ses som en litt langdryg introduksjon til et fryktinngytende univers å la George Orwells «1984». 

Historisk inspirasjon 

Historisk inspirasjon 

Lik andre dystopiske eller fantastiske samtidsserier, har Grevet brukt en historisk tid som inspirasjon til sitt univers. 
Her er det Romerriket. 
Alle guttene har romerske navn, de nådeløse vokterne kalles Cæsarer, og guttene får utløp for sin aggresjon ved en gladiatorlignende sport, som kan koste dem livet. 
Deres største frykt er de monsterlignende soldatene som holder dem innesperret. 

Kontrollert samfunn 

Det er ikke mange franske barne- og ungdomsbøker som oversettes til norsk, og på et vis er denne mer gammelmodig enn de angloamerikanske seriene. 

Kontrollert samfunn 

Selv om den har åpenbare paralleller til dystopier som «Maze Runner» og «Hunger Games», er denne mer orwellsk, både i form og innhold. 
Selv coveret er femtitallsaktig i dette ekstremt overvåkede universet, der Storebror til og med kontrollerer søvnen, og ethvert tilløp til opposisjon straffes med innesperring i et iskaldt og mørkt kjølerom. 

Da vår helt Meto begynner å samle allianser for et mulig opprør, oppdager han at det er forrædere blant guttene. 
Etter hvert utvikler det seg til noe som minner om William Goldings «Fluenes herre». 

«Huset» er en typisk førstebok, der mye av handlingen går ut på å introdusere oss for dette skrekkinngytende Huset. 
Boka avsluttes med langt flere spørsmål enn svar. 
De to neste bindene kommer i 2016. 
Med tanke på prisdrysset vil jeg tro de er verd å vente på. 
