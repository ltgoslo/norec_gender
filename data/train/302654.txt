Anmeldelse:John Boyne vil vise hvordan en liten gutt kan bli nazist 

Ny ungdomsroman fra suksessforfatter. 

Irske John Boyne opplevde en eventyrlig suksess med romanen «Gutten med den stripete pyjamasen» (2006), om Bruno som er sønn av en Nazi-offiser. 
Niåringen får en venn på innsiden av gjerdet til konsentrasjonsleiren som faren bestyrer. 
Historien begeistret kritikere, ble filmatisert og leses i mange norske klasserom. 

Også i årets «Gutten på toppen av fjellet» er krigen rammen. 
Handlingen starter i 1936, i Paris, der Pierrot bor med fransk mor og tysk far. 
Faren er skadet av første verdenskrigs traumer og dør. 
Moren dør kort tid etter og Pierrot må forlate alt, inkludert den jødiske bestevennen. 

Syvåringen Pierrot ender hos farens søster. 
Hun er hushjelp hos en fremadstormende politiker. 
Hitler. 

Barnenazist 

Barnenazist 

Han forføres av Hitlers annerkjennelse, i den grad at det koster tanten livet. 

Historien gjør nedslag i ulike faser, for Pierrot og Hitler, i årene 1936-45. 
Boyne jobber nitid med å berede grunnen for det omslaget som skjer med gutten: 
Farslengsel, lengsel etter tilhørighet og opplevelser av å ha blitt herset med. 
Boyne vil vise at Pierrot er mer utsatt enn andre. 
Som her: 

«Tenker du ikke av og til», spurte han forsiktig, «at det ville være bedre å være en bølle enn å bli bøllet med? 
Da blir du i hvert fall ikke skadet.» 
Katarina snudde seg overrasket. 
«Nei,» sa hun bestemt og ristet på hodet. 
«Nei, Pieter, det tenker jeg aldri.» 

Leseverdig 

Leseverdig 

Det skorter også litt på glød, i språk og formidling. 
Oversettelsen kan ha noe å si. 
Men det kan også være at Boyne trekker den usentimentale stilen, som han tidligere er blitt berømmet for, for langt. 

Prosaen virker tidvis avmålt. 
«Gutten på toppen av fjellet» er likevel leseverdig. 
En tvist avslutningsvis gjør at boka overrasker litt og også rører. 

Med sin fortelling holder Boyne viktige, historiske hendelser levende. 
Og han gjør et anstendig forsøk på å forstå hvordan godt kan slå over i horribelt og ondt. 
Enten det gjelder handlinger, visjoner, eller mennesker. 
