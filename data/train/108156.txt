Helende gener og grøssende gørr
Oversatt av Ragnar Aschim 356 sider Kr. 
298,- Damm 

Hva gjør en kjent genforsker når hans kone blir skutt og hans datter får dødelig hjernekreft? 

Det er desperasjonen som driver når jakten på Jesu blodslinje føres via verdens hemmelige gen-banker. 
I troen på at Jesu etterkommere har helbredende krefter startes en verdensomfattende jakt på nålevende etterkommere. 
Men også religiøse brorskap følger med, og mener å ha eiendomsretten til eventuelle ekte Jesus-relikvier. 

Plotet er altså mildt sagt utrolig, i grenselandet mellom «Da Vinci-koden» og «Juraparken». 
Dramaturgisk temperatur blåses mot over-rødt. 
Personene er klisjéfylte, særlig den kvinnelige leiemorderen og den ultrasøte døende ungen. 
Likevel finnes en nerve i denne spenningsromanen som tiltaler: 

Den blander faktisk/vitenskaplig nåtid med fremtidsutsikter innenfor realistiske rammer. 
Skildringene av en manns smerte og sorg etter store personlige tap er gode, det moralske dilemmaet han får, er spennende: 
Skal han bruke sin datters siste måneder til å være sammen med henne - eller skal han bruke tiden på å lete etter en kur? 
Cordy skriver energisk og tett, ikke ulikt Michael Crichton («Jura-parken»). 
