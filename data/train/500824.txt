Tidshjulet snurrer og går...
Hovedpersonen er bondegutten Rand, som lever et stille arbeidsliv med faren Tam, på en gård utenfor landsbyen Emondsmark. 

Det er dårlige tider, og de fleste avlingene har ikke overlevd vinteren, men det er likevel fest på høytiden Ble – Tine. 
Da kommer bl.a. Vokteren Lan og Aes Sedaien Moiraine. 
Rand finner ut at Den Mørkeste vil ha tak i ham, en ond herre som har krefter nok til å ødelegge verdenen, derfor må 2 av vennene som også er på ønskelisten til Den Mørkeste, flykte fra landsbyen sammen med Lan og Moiraine. 

Når jeg leste denne boken syntes jeg den var spennende. 
Den kan riktignok bli kjedelig til tider, men da er den til gjengjeld veldig bra skildret, og så er det egentlig ikke så utrolig kjedelig heller. 
Da det ikke skjer noe som flykting eller harde kamper, så blir gjerne en historie som forklarer litt om hva Den Mørkeste har gjort, og hvilke tjenere han har, historiske slag og teorier om hva som er skjedd med resten av Aes Sedaiene. 
Selv når den blir kjedelig, så har du en følelse av at det bare tar et par sider før noe helt uventet skjer, og av og til noe som er ventet. 
Det er en veldig lang bok siden del 1 av bok 1, er på godt over 300 sider, men det er vel kanskje verdt å lese alt? 
Når du først begynner så blir den ganske interessant, og du føler gjerne at du må bli ferdig med den for å forstå historien. 
Denne boken passer best til ungdom, siden den egentlig er litt blodig. 
Det er alt i alt en spennende bok med mange lange og spennende hendelser som gjør deg interessert i å fortsette. 
Det gjør at du til slutt får veldig lyst til å lese del 2 av bok 1. Flukten fra Emondsmark, er den første del av bok 1, i den store anerkjente serien: 
Tidshjulet. 
Det er visst kommet 10 bøker i England, og serien er enda ikke avsluttet. 
Det er en bok med internasjonal suksess, og er betegnet som et av fantasy sjangerens mesterverk. 
Men dette har ingen innvirkning på hva de som leser den syntes, men jeg synes at det er vel fortjent. 
Forfatteren har klart tatt noen i fortellingen fra andre bøker, og deler av Ringenes herre er gjenkjennelig. 
For eksempel en kappekledd skapning som utstråler frykt. 
Men historien har mange særpreg, og er helt selvstendig mesteparten av tiden. 
Den har en mer innviklet historie enn du skulle tro da du begynner på den. 
Men du får mer og mer innblikk i den, men det er alltid noe du ikke vet, det er alltid noe mer. 
Den er kanskje ikke noe must, men du kan heller ikke takke nei hvis du ser den på tilbud. 

SKREVET AV HÅKON RYDLAND 
