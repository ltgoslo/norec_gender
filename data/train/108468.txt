Usedvanlig sterk
Oversatt av Kirsti Øvergaard 239 sider, kr. 229. 
Damm 

For hovedpersonen, den trettenårige Jenna, bor sammen med sin kreftsyke mor. 
Moren blir gradvis svakere, og Jennas hjem invaderes av en velmenende, men temmelig masete bestemor. 
Tenåringsproblemene er på en måte små og patetiske i forhold til det som skjer hjemme hos henne, men det er tross alt livet på skolen med venner og fiender hun må forholde seg til hver eneste dag. 
Hvordan hun hater skolens peneste jente, som uheldigvis bor i etasjen over henne, og den klassiske forelskelsen i en gutt som hun aldri tør å gå bort til. 

Man skal ha sterkt svekkede sjelsevner for ikke å bli rørt av denne boken. 
Og man føler så inderlig med Jenna, som er flau for at moren er så syk og svak, samtidig som hun ikke klarer å forstå at det går an å leve uten henne. 

«I taket lyser stjernene» handler om svært alvorlige ting, men den har mye humor. 
Gjenkjennelseseffekten bør være stor hos de fleste i beskrivelsene av tenåringsfyll og metoder for å vise hvor kul man er. 

Boken er en såkalt ungdomsroman, men som med all god litteratur er det ingen aldersgrense på «I taket lyser stjernene». 
