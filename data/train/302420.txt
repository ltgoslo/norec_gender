Anmeldelse:Fyll, sex og råning i Helene Guåkers ungdomsbokdebut 

Dristig, men vellykket. 

Etter tre voksenbøker debuterte Helene Guåker i fjor som ungdomsbokforfatter med romanen «Juksemaker». 
Her skildrer hun Vilde som flytter på hybel for å begynne på videregående. 
Også i årets ferske «Kanskje er det hjertet» er en Vilde hovedperson. 

Denne gangen er det de omkalfatrende ungdomsskoleåra som er tema, og formen er ny og dristig: 

Guåker skriver et langdikt for tenåringen om forelskelse, fest og begjær. 
Om ensomhet og fravær. 
Og om gode og dårlige forbindelser. 

Ny tid 

«jeg går over plassen/føttene mine, de er/ alt for store/ for resten av kroppen.» 

Ny tid 

Lykkeligvis finner hun en venninne, Susanne. 
De henger sammen, fester, sitter på i biler, drar på hyttetur, danser på klubben. 
De inngår en pakt om å aldri svikte hverandre. 
Men forelskelsene kommer i veien. 
Vilde forelskelser seg først i Lars, så i Peder. 
Og higet etter gutta og alt det nye, skyver Susanne i bakgrunnen: 

«Hu sier hu vil sykle ned til stranda/ men hva skal jeg med sykkel/ når jeg kan sitte i et forsete». 

Svik 

Svik 

Diktet er lett tilgjengelig, situasjonene gjenkjennelige og tonen øm. 

Stilistisk og tematisk kan boka minne om Inga Sætres tegneserieroman «Fallteknikk». 
Sætres bok er hakket råere og sikrere litterært, men begge formidler fint utsattheten og sårbarheten ungdomstida innebærer. 
De evner begge å fange noe essensielt i grenselandet mellom barn og voksen. 

Livet i bil og bygd er en viktig bestanddel for Guåker, som skriver på bredt hedmarks-mål. 
Bilen er både åsted og nesten aktør i bøkene hennes. 
Ikke minst gjelder dette debuten «Kjør» (2010). 
Men også i årets bok defineres kjøreren/gutten av kjøretøyet/bilen. 
Enten det er en Pontiac, Volvo 240, eller en rusten golf. 

Å våge 

et rykte med skarpe kanter 

Å våge 

Et langdikt for ungdom kan virke dristig, kan hende avskrekkende. 
Guåker våger seg ut i det og lykkes godt. 
Hun skaper en narrativ spenning som driver leseren fremover, samtidig som rommet til å lage egne bilder, inkludere egne opplevelse og emosjoner, er større. 

Fyll, sex og bilråning til tross: 
Guåkers dikt om «et knust hjerte, et blått øye» anbefales alle. 
