Mørk guide til Thailand
342 sider Kr. 
349.- Saranya Forlag 

I en ganske velfungerende thriller beskriver romandebutant Yan Friis Thailands verste sider, med dop, korrupsjon, kriminelle, løgn og ekkel sex. 
Her havner den norske journalisten Carl for å finne ut hva som skjedde med hans bror, som har blitt funnet død i Bangkok. 
Friis vet åpenbart svært mye om landet, selve krimintrigen er spennende, men det blir litt i overkant med miljøbeskrivelser. 
Samtidig er beskrivelsene av vestlige menn i Thailand rent ut skremmende. 
Litt trekk for noen skjønnhetsfeil - alle sier ustanselig «drugs» og det heter kapittel ikke «kapitel». 
