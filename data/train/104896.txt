Tove Alsterdal:«Ingen vei tilbake» 

Tove Alsterdals nyeste roman er en sikker påskekrimvinner som også vil interessere lesere utenfor sjangeren. 
«Ingen vei tilbake» er en gnistrende god krimroman som kretser rundt dødsfallet til en ung, plaget kvinne, og en spennende politisk thriller om en kvinnes inntreden i motstandskampen etter militærkuppet i Argentina på 70-tallet. 

Boken ble kåret til årets krim i Sverige i 2014, og det var fortjent. 
«Ingen vei tilbake» er en av vårens beste krimromaner, og passer utmerket som tankevekkende og spennende tilbehør i påskesekken mellom Kvikklunsj og appelsiner. 
