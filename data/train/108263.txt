Politisk mysterium
228 sider Kr. 349,- Cappelen 

Han har riktignok gjort en god jobb i å hente frem de verdenspolitiske begivenhetene som partiledelsen navigerte etter. 
Beskrivelsene av AKPs oppbygning og arbeidsmetoder er også interessante for lesere som ikke er så godt kjent med denne delen av norsk politisk historie. 
Men forfatterens mange personlige resonnementer og karakteristikker gir boken et litt for «internt» venstresidepreg. 

Dette gjelder både persontegningene og vurderingene av AKP i en større politisk kontekst. 
Dersom Norge hadde hatt en tilsvarende høyreekstrem bevegelse, ville det vært umulig å skrive såpass innforstått og tidvis sympatisk om den som Sjøli her skriver partihistorie. 

Det legges ikke skjul på at de var totalitære og bedrev tilnærmet hjernevask, men leseren sitter likevel igjen med en helhetsvurdering av at AKP'erne var en gjeng forvillede ungdommer som ville det gode uten å få det til. 

Vi får nok vente på en ny bok som kan forklare AKPs destruktive kraft, både overfor sine medlemmer og den politiske venstresiden generelt. 
Et sterkere fokus på det ideologiske aspektet vil også kunne bidra til å kaste lys over de venstreopposisjonelles problemer den dag i dag. 
