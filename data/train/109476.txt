Bokanmeldelse:Siri Pettersen: 
«Odinsbarn». 
Første bok i trilogien «Ravneringene» 

Romandebutanten Siri Pettersen har klart å skape et helt eget univers, selv om deler minner om så vel nynorsksagaen «Song for Eirabu» som verdenssuksessen «Game of Thrones». 

Roman 621 sider Kr. 
299,- Gyldendal 

﻿Det er først og fremst det gjennomarbeidede språket og fraværet av spekulative effekter som hever dette verket høyt over mange andre andre i den overbefolkede fantasy-sjangeren. 

Boken byr på sitrende spenning og gode figurer i et univers der Odinsbarn/mennesker er ubrukelig «råta», og ingen helt vet hvilken gud de tolv lederne regjerer for. 

15 år gamle Hirka er ikke som alle andre, hun mangler både halen og de spesielle evnene alle andre har. 
Hun kjemper for livet, men mot drap, i verdener som stadig bygges ut med nye mysterier. 

Uten å sløse med hverken romantikk eller voldelige skildringer huker forfatteren inn sin leser. 
