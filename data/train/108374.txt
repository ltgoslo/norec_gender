Vidløftig fransk
Oversatt av Heidi Grinde 447 sider - kr. 349, 

Politidirektørens kone gjenkjenner ikke lenger sin manns ansikt. 
Hun har med all rett følelsen av at noe er grunnleggende galt, og igangsetter sin egen «etterforskning». 

Deretter går det slag i slag i en vidløftig historie, der ferden går fra den forrykte legekunst og totale personlighetsforandring og dypt ned i en underverden av tyrkiske høyreekstremister, narkotikasmuglere, ekstrem tortur og generell sadisme. 
Grangé er uten tvil en original krimforfatter som gjerne vil problematisere blant annet forholdet mellom vitenskap og moral. 

Men underveis går han så langt i sine groteskerier at leseren ganske enkelt går lei. 
Et nokså melodramatisk språk er også med på å ødelegge det som i og for seg kunne vært en spennende intrige. 
