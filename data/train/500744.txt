Hva skjuler seg bak drømmedøra?
Den nå 15 år gamle Harry Potter møter igjen på sin aller største fiende, Han-hvis-navn-må-være-unevnt 

Sammen med sine bestevenner, Ronny Wiltersen og Hermine Grang, skal han begynne sitt femte år på Galtvort. 
Et nytt år med nye muligheter og nye lærere. 
Den femte Harry Potter boka er fylt med spenning, humor, kjærlighet, tristhet og...dører. 
Hvis du ikke liker dører fra før av kommer du i hvert fall ikke til å like dem noe bedre nå. 

Denne boken passer best for barn/ungdom i alderen 7-16. de aller minste vil nok ikke forstå handlingen like mye som en litt eldre. 

J.K. Rowling er ikke kåret til en av verdens beste forfattere uten grunn. 
Hun skriver så spennende og fengende at du ikke klarer å legge boka fra deg. 
Denne boken er ,som alle de andre, veldig god (selv om jeg vil si at fireren er den aller beste). 

En av grunnene til at denne ikke får full pott er for det første begynnelsen. 
Du har mest lyst til å bla videre til neste kapitel, men jeg lover deg, ikke gjør det! 
Det er mye av informasjonen du får som kommer til stor nytte senere i boka. 
Slutten er en av de tingene jeg personlig mener J.K. Rowling burde forandret på. 
Jeg sier ikke mer. 

ANMELDT AV CAMILLA HELDAL HJORTLAND 
