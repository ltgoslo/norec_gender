Anmeldelse:Tommi Kinnunen er sist ut av en rekke sterke finske romanforfattere 

Debutant med fargerik familiekrønike. 

Tommi Kinnunen (42) er siste skudd på stammen av finske og finlandssvenske forfattere i norsk oversettelse. 
Denne trenden omfatter forfattere som Kjell Westö, Sofi Oksanen, Katja Kettu, Pirjo Hassinen, Kari Hotakainen, Juha Itkonen, Arto Paasilinna, Monika Fargerholm, Mika Niemi, Antti Tuomainen og flere andre. 

Ligger i front 

Ligger i front 

Så ta godt imot Kinnunen og hans debutbok «Der fire veier møtes», en familieroman i Saabye Christensen-stil som spenner fra 1895 til 1996 og som følger tre kvinnelige og en mannlig hovedperson. 
Stammora, jordmora Maria, får datteren Lahja utenfor ekteskap. 
Lahja får datteren 
Anna med en ukjent mann og deretter Helena og Johannes med Onni, krigsveteran fra andre verdenskrig som bærer på unevnelige hemmeligheter, men ellers en mann som tar vare på sine medmennesker. 

Lagt i grus 

Lagt i grus 

Byen blir brent til aske under krigen, men Onni beslutter seg til å bygge et nytt hus i krysset der fire veier møtes. 
Forholdet mellom menneskene er tema, både internt i familien og i konfrontasjon med omgivelsene. 
Hovedpersonene er outsidere, men reagerer med trass framfor underkastelse. 

Boka handler også om hvordan fortielse og skam er skjebnesvangert for et samliv. 
Tommi Kinnunen er et uvanlig sterkt språklig talent. 
Han gnistrer, enten han gjengir sviende dialoger, maler kraftige tidsbilder eller dreier intrigen i uventede retninger. 
