På det jevne
Roman 216 sider Cappelen Kr. 
278 

Han er på vei inn i gjengen på skolen også, blir ikke lenger så mye hakket på. 
Og han er flink i fotball. 
Men er dette nok til å få skjønne Emblas oppmerksomhet? 
Og vil Tometer'n glemme ham når han selv nå skal bli far? 

Kjersti Wold har skrevet en koselig roman for barn, uten de helt store drama og uten altfor store utfordringer til leseren. 
Hun fører et språk som er sjarmerende prepubertalt, småpludrende og artig. 
Forfatteren viser at hun virkelig kjenner barnets verden, hva som gjelder, særlig i venneflokken. 

Verden sett gjennom unge Jensens øyne er noen ganger helt kjip, og noen ganger himmelstrålende. 
Men teksten ligger på det jevne, boken blir aldri løftet helt ut av det hvardagslige. 
Til og med spenningsmomenter som viktige fotballkamper og forsvunnen hund fremstår litt kjedelige, litt langtrukne. 
Men her er masse å kjenne seg igjen i for de fleste rundt 11 år. 

MAY GRETE LERUM 
