Anmeldelse:«Liverpool-kapteiner» er en reise i britisk fotballhistorie 

Grundig intervjubok med fotball-legendene. 

Tidligere NRK-journalist Ragnhild Lund Ansnes har de siste årene jobbet fulltid med å skrive om Liverpool Football Club. 

Det har resultert i tre fyldige og ambisiøse bøker, en om fansen, en om klubbheltene, og nå «Liverpoolkapteiner», en reise i Liverpools moderne fotballhistorie, fra Bill Shanklys tid og kaptein-kronologisk fram til Brendan Rodgers æra. 

Best med de yngste 

Captain Fantastic 

Best med de yngste 

Temperamentsfulle og ruvende lederskikkelser som Tommy Smith, en fotballens Skipper'n, som satte seg i respekt med nevehytting, tofotstaklinger og trusler. 
Den karismatiske og troskyldige Jamie Redknapp. 
Rakkeren Robbie Fowler. 
De mer beherskede kapteinene Sami Hyypiä og Stevie G. 

Ragnhild Lund Ansnes fungerer best i møte med de mer sprudlende og opplagte karakterene. 
Flere av kapitlene med de eldste gutta og de mer introverte kapteinene er mindre gode. 
Der det ikke er nok å hente i samtalen kompenserer Ansnes i overkant med emo-knappen. 
Det får sekvenser i noen av intervjuene til å fremstå mer som en Se og Hør hjemme hos-reportasje enn gode samtaler om fotball og lederskap. 

Lagmentalitet 

Lagmentalitet 

I et nydelig intervju forteller Paul Ince om å bli forlatt av foreldrene, om å veksle mellom gjengslåssing og å gå gradene som fotballtalent i Øst-London. 

En reflektert og analytisk John Barnes skildrer sin reise fra Jamaica til engelsk fotball i en omveltningsfase, om kollektiv lagmentalitet, inn i en tid der selvrealisering står sterkere enn klubblojalitet. 

Legender om legender 

Legender om legender 

«Liverpoolkapteiner» er et grundig stykke arbeid som ikke bare handler om Liverpool, men om engelsk toppfotball gjennom voldsomme omveltninger over 50 år, skildret av spillets lederskikkelser ute på banen. 
