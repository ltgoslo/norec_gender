Musikalsk mord
Kurt Hanssen: 
«FORGLEMMEGEI» Gyldendal 363 s., kr. 379 
, 
- En på mange måter fin debut, dette, av journalisten og anmelderen Kurt Hanssen. 

«Forglemmegei» vil være et must for alle som bor langs strekningen Rykkin-Sandvika i Bærum, for her er Hanssen lommekjent og loser sine aktører elegant gjennom gater og kryss og har nok en og annen peker mot fastboende navn i dette velstående strøket også. 

Organisten i Bryn kirke ligger med bakhodet knust over orgeltangentene og med rester av noteark i hendene. 

Etterforskningen ledes av politioverbetjent Brede Monsen, typisk nok skilt og litt overvektig, sammen med førstebetjent Rikke Lindstad. 
Hovedankepunktet mot et plot som ellers vitner om talent hos Hansen, er mangel på tempo: 
Leseren tviler på etterforskningen, når det blant annet stadig drøyer med å undersøke offerets bolig. 
Boken burde vært strammet inn. 
Kurt Hanssen kan mye, om mat, vin og musikk og annet. 
Vi venter på neste. 

GURI HJELTNES 
