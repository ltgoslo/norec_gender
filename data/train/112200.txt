Kjæreste eller sugardaddy?:Bokanmeldelse: 
Heidi Sævareid: 
«Bruddlinjer» 

UNGDOMSROMAN: 
Er unge Hedda den ømme, usikre kjæresten til rike, vellykkede og dobbelt så gamle Ulf – eller er hun hans sugarbabe? 

Identitet er et av de eksistensielle temaene som Heidi Sævareid utforsker i romanen «Bruddlinjer». 
For hvem er vi – innerst inne? 
Kjenner vi oss selv godt nok til å vite svaret? 

Hovedpersonen Hedda er en ung kvinne som bor i kollektiv og som nettopp har fått avslag fra et college i London. 
Hun er fascinert av okkultisme, wicca, tarot og tilværelsens mystiske sider – og er kjæreste med forretningsmannen Ulf «på nærmere 40». 

Fått med deg? 
Bragepris-nominasjonene: 
Vagina-bok kan vinne 

Fått med deg? 
Bokhandlerpris-nominasjonene: 
Årets ti beste bøker, ifølge bokhandlerne 

Men hvem er hun – egentlig? 
Hvordan skal hun (og vi lesere) forstå det nølende forholdet hennes til Ulf? 
Er hun virkelig kjæresten hans – eller er hun rett og slett en sugarbabe? 
Og hvem er storebroren hennes, Daniel, innerst inne? 
Heddas desperate leting etter Daniel – som forsvinner sporløst fra popfestivalen i Glastonbury – avdekker gradvis nye sider både ved Hedda og Daniel. 

«Bruddlinjer» er en roman med appell til unge voksne – lesere fra tenårene og inn i tjueårene. 
Både halvvoksne jenter og gutter kan nok kjenne seg igjen i Heddas tidvis vaklende selvbilde. 

Fått med deg? 
Torgrim Eggen fikk terningkast 2 - truet VG-anmelder på Facebook 

Også i sine tre tidligere romaner – «Spranget» (2013), «Slipp Hold» (2015) og «Slagside» (2016) – har Heidi Sævareid skrevet om makt i nære forhold. 
Som forfatter har hun gått langt i å utforske de miljøene hun skriver om – ikke minst da hun satte seg inn i såkalt suspension (der man henges opp etter kroker i ryggen). 

Det sies at hun oppsøkte «heksemiljøet» i Bristol for å komme tettere på Heddas interesse for det oversanselige. 

Bruddlinjer er skrevet i presens – et krevende stilnivå fordi tempus fratar forfatteren muligheten for et tilbakeskuende perspektiv. 
Alt må skildres her og nå med fortellerens manglende innsikt i hva som skjer om en time ... neste dag … neste uke. 
Sævareid er en stilsikker forfatter med et presist språk. 

Siste: 
Årets Nordisk Råds litteraturpris gikk til ... 

Jeg tror på Hedda, Ulf, Daniel og vennegjengen som omgir dem. 
Deres hektiske sms-utveksling er intenst troverdig. 
Heidi Sævareid har – nok en gang – sikret seg en posisjon som en forfatter som evner å skildre et ungdomsmiljø slik det må føles fra innsiden. 
