Lærerikt om kjærlighetsklemma
363 sider Pris kr. 349,- Aschehoug 

Sissel Gran, samlivsspaltist i Aftenposten, bruker ikke akkurat det ordet, men i sin bok «Kjærlighet i hastighetens tid» gir hun mye plass til beskrivelsen av kjærlighetsprosjektet som kollapser under en sperreild av moderne krysspress. 
En besluttsom, ambisiøs og dyktig mann bør jo også være øm og nær og empatisk til stede både i fødestuen og på kjøkkenet. 

Og hun skal både være fresh, tiltrekkende partner, god mor, profesjonell vertinne og vellykket i yrkeslivet. 
Sammen danner disse et par som stiller forventninger til seg selv, til livet, og til hverandre som blir vanskelig å fylle. 

Paret står sentralt i Sissel Grans essayistiske betraktninger og bidrar til at hennes bok skiller seg ut fra dusinet andre mestringsbøker. 

En og en er ikke to, men tre. 
Paret er ikke bare deg pluss meg, sammen danner vi en ny enhet med sin egen dynamikk, egne behov og muligheter. 
Det virker kanskje selvsagt, men jeg er ikke sikker på om tidens travle par er like flinke til å tenke «oss», i stedet for «deg» og «meg». 
I så fall har de litt å lære av denne boken. 
Forfatteren henviser også til et stort kildemateriale. 
