Er Lyse del av en elektrisk mafia?
Forfatter Hogne Hongset mener at hvis Lyse får bygge kabel til utlandet, så vil vi alle få strømsjokk. 

Hogne Hongset: 
Mafiela. 
Spenningsroman. 
416 sider. 
Hobi forlag. 

Det er sjelden krimforfattere har et så klart politisk budskap: 
Regjeringen i Norge vil at private skal få bygge kraftkabler til utlandet. 
Det vil gi nordmenn dobbel strømpris, mener kraftveteran Hogne Hongset. 
Han var informasjonssjef i Statoil i 10 år og rådgiver i fagforbundet Industri Energi, så han kjenner bransjen. 
Høyere strømpriser er svært negativt for den kraftkrevende industrien, men også alt annet næringsliv, sykehus, hoteller og enkeltpersoner. 
Til nå har Statnett hatt monopol på å bygge kabler til utlandet. 
Men Agder Energi og Lyse ligger klare i startgropen: 
De har planer om en kraftig kabel til Skottland, i samarbeid med internasjonale selskap. 

Hongset mener at olje– og energiminister Eivind Reiten gjennomførte et kupp i 1990. 
Da liberaliserte han energiloven, noe som førte til at strømprisene gikk opp og at energiselskapene fikk mye større inntekter. 

Hongset har vært åpen på at Fred Kvarme i "Mafiela" er basert på Eivind Reiten. 
I boka avslører Dagbladet at tidligere olje- og energiminister Fred Kvarme har store beløp på hemmelige kontoer i Seychellene. 
Kvarme nekter å kommentere, og mediene spekulerer i hvor pengene kommer fra. 
Kvarme blir funnet død på sitt kontor. 
Selvmord eller drap? 

Presten Siri Wickstrøm kjenner Kvarmes enke Elisa. 
Hun ber Siri Wickstrøm skrive en biografi om Kvarme. 
Jeg hadde likt boka bedre hvis jeg ikke visste at Fred Kvarme er basert på Eivind Reiten. 
Det hadde vært mer tilfredsstillende å spekulere på om Kvarme hadde en modell. 
Det politiske budskapet skygger litt for spenningen, og romanen som roman. 

I perioder blir teksten litt for informasjons–tung om kraftlovene i Norge. 
(Den elektriske) spenningen synker kraftig da. 
Masse bakgrunn om hovedperson Siri Wickstrøm kan også bli litt kjedelig. 
Men Hongset er dyktig, og vet hvilke knapper hans skal trykke på. 
Handlingen tar en svært overraskende vending, da Siri Wickstrøm blir tiltalt for mord. 
Det hever spenningen. 

Men det skrur seg ikke skikkelig til på slutten. 
Da burde handlingen gått på høygir, i stedet bikker den mot langtekkelig. 

LES FLERE KRIM-KRITIKKER AV GUNNAR GRAN: 
