Juleroser
Juleroser kom som en komet inn på juleheftehimmelen i fjor, og ble det tredje best selgende heftet etter Pondus og 91 Stomperud. 

I år tar Herborg Kråkevik og hennes utvalgte skribenter, illustratører og kunstnere opp tråden fra i fjor. 
De leverer et helstøpt magasin fylt til randen av tankevekkende tekster og lekre bilder. 

Noen innslag blir i overkant høystemt etter min smak, men som helhet er dette en utgivelse som kommer til å by på lesestoff gjennom hele julen, godt inn på nyåret – og helt sikkert med suksess i år igjen. 
