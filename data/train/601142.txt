Glemt mesterverk
En litterær opplevelse, et mesterverk, utgitt i 1947 og senere glemt. 
I dag en av de aller vesentligste verk om hva krig gjør med mennesker. 

"Komedie i moll" er et glemt mesterverk. 
Boken kom ut i Nederland i 1947. 
Den fikk et mindre opplag og en kort levetid. 
Ved en tilfeldighet fant forfatteren Damien Searls boken i et antikvariat, og oversatte den til engelsk. 
Det skjedde i 2010. 
Siden har dette stillferdige kammerspillet om et hollandsk ektepar som skjulte den tysk jødiske mannen Nico i sitt hus, gått sin seiersgang i England og Amerika. 
Nå gir forlaget press boken ut på norsk i en praktfull oversettelse fra tysk av Sverre Dahl 

Det som gjør denne stillferdige beretningen så vesentlig, er dialogen mellom flyktningen og ekteparet. 
Situasjonen, de truende omgivelsene, redslene for å havne i holocaust. 
Og det livet de lever sammen. 
De tragisk komiske replikkene, og redslene for å bli avslørt. 

Hans Keilson, som senere skrev flere romaner, utgitt i Tyskland etter krigen, gir i det lille format et virkelighetsbilde som bekrefter at det er mulig for en mester å forene frykten, det vakre og nære, det absurde og det dypt menneskelige på små hundre boksider. 
For en lykke at Damien Searls oppdaget boken i et antikvariat. 
"Komedie i moll" er stor litteratur. 
Man blir ikke ferdig med boken. 
Den lever videre i sinnet som en viktig litterær erfaring 
