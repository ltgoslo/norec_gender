Robert Wilson:«Mennesketyvene» 

Robert Wilson har en stor leserskare i Norge etter krimsuksessene «Et lite drap i Lisboa og «Den blinde mannen i Sevilla». 
Hans nye krim er tett og spennende fortalt, og det virker skremmende realistisk det meste. 

I denne tredje historien om kidnappingseksperten Charles Boxer får hovedpersonen virkelig kjørt seg. 
Det samme kan man trygt si gjelder hans nærmeste, og vi kommer svært tett inn på følelseslivet til den enkelte. 
Men forfatteren fortsetter nærmest ubarmhjertig videre, til et spennende sluttoppgjør i de marokkanske fjellene. 
