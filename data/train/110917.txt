Besværlig surfekrim
Don Winslow: 
«HERREAVDELINGEN» 
Oversatt av Stian Omland Gyldendal 371 s., kr 375,- Uforløst krim fra San Diegos surfermiljø. 

Privatetterforsker Boone Daniels, medlem av «herreavdelingen», en gruppe lett tilårskomne formiddagssurfere i Pacific Bay, får i oppdrag å etterforske drapet på en surferguru. 
Like etterpå dukker en ny sak opp: en riking mistenker kona for utroskap og vil ha Boone til å spionere. 

Don Winslow har jobbet som skuespiller, journalist, manusforfatter, fjernsynsprodusent og privat etterforsker. 
Det merkes. 
Han kan bygge opp «spennende situasjoner». 
Men språket er flatt og fremdriften seig. 
Fort lest og fort glemt. 

ARNE HUGO STØLAN 
