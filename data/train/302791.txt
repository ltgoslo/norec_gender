Anmeldelse:«La det snø» er et forsøk på å skrive bokversjonen av «Love Actually» 

Jul på Starbucks. 

Tenk kakao, knitrende peis, kjøpesenterjulemusikk og snøstorm. 
Tre av USAs mest populære ungdomsbokforfatter har gått sammen om å skrive en slags «Love Actually» i bokform, for og om tenåringer. 
Resultatet er tre romantiske fortellinger glasert i julekos. 

Det er julaften, og et tog kjører seg fast i snøen utenfor den lille byen Gracetown. 
Ut velter 14 cheerleadere, en kjærlighetssyk gutt, og ei jente som er på vei til besteforeldrene fordi foreldrene er arrestert som følge av et slagsmål om sjelden julenips. 

Hun er hovedperson i den første fortellingen, der hun også sliter med en kjæreste som er så opptatt med sin egen julefeiring at han ikke har tid til å prate med henne på telefonen — all dramatikk til tross. 

Sjarmerende 

Sjarmerende 

Ryktet om dameinvasjonen på Waffle House sprer seg i småbyen, og tre guttegjenger kappes om å nå fram dit først. 
Men er lykken en langveisfarende cheerleader, eller har den ligget rett foran den frosne nesetippen din hele tida? 

Det er ikke kjempeoriginalt, men sjarmerende fortalt av og pepret med tenåringsreferanser og lun humor. 

Utro barista 

Utro barista 

Fortellingene griper lett inn i hverandre og gir nye blikk på hverandres hovedpersoner. 
De er søte som berlinerkranser, men alle tre forfatterne forsøker å få inn noen små innsikter om livet og kjærligheten også. 

Veldig dypt er det ikke, og definitivt veldig amerikansk. 
Men er det det som skal til for å få deg i julestemning, er det bare å krype opp i sofaen. 
