Turseilingens ABC
224 sider Pris kr. 349,- Damm 

Den meget erfarne seileren viser hva man trenger å vite om seiling for at turen skal ha muligheter for en lykkelig utgang. 
Han tar for seg det meste, fra proviant til navigering og hvordan en seilbåt oppfører seg i vannet. 
Dermed er det en glimrende bok for dem som har planer om å anskaffe seg en båt og for dem som ikke helt fikk til seilturen sist sommer. 

For det er mye som skal klaffe for at en sommerferie i noen kvadratmeter plast skal bli et positivt minne for livet. 
Mantraet er at man må føle seg trygg, slik at alle «skal ha det fint så ofte og så lenge som mulig.» 
I siste del av boken tar Winge for seg en del turruter. 
Han er tydelig godt kjent langs vår kyst, men her kunne det med fordel vært langt flere kartutsnitt. 
Språket blir og en smule euforisk her. 

Første delen med gode råd for den store turseiler-opplevelsen burde være pensum for alle som ikke har store mengder nautiske mil under seilerskoene, men det er synd at de ikke har tatt seg tid til å lage en indeks. 
