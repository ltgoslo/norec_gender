Kritisk til svensk politi
Oversatt av Henning Kolstad 404 sider - kr. 349,- Cappelen 

Leif G.W. Persson, professor i kriminologi, legger ikke skjul på at de fleste svenske politimenn er stupide. 
Noen mer oppvakte finnes dog, heldigvis. 

Det handler om et tilsynelatende ukomplisert mord i Stockholm i 1989. 

Om det har forfatteren spunnet en intrikat vev av thrilleraktige episoder. 
Det begynner med okkupasjon av den vesttyske ambassaden i Stockholm i 1975, og ender med tilsettingen av en kvinnelig forsvarsminister i år 2000. 

Et nettverk av ytterst ulike hendelser ligger imellom. 
Forfatteren er partisk. 
De daværende svenske myndigheter har han ikke noe til overs for. 
Men det var den gang. 
