Imponerende detaljkunnskap
Av Øystein Søbye Orion Forlag Kr. 398,- (200 s.) 

En vakker billedbok, som naturfotograf Øystein Søbye har brukt 20 år på å lage. 
Det forstår vi når vi ser hvilken imponerende lokal detaljkunnskap han legger for dagen. 

Det er bildene som bærer boken. 
Teksten er mest en reisebeskrivelse, kortfattet og nærmest i stikkordsform. 
Tekstmessig er boken like mye reisehåndbok som -skildring. 
Men det teksten mangler av innlevelse, lukt, smak og farge, tar den igjen i postkortvakre og innbydende foto. 

Søbye skal ha ros for at han også svinger av fra tradisjonelle turistleder og tar oss med til mindre kjente - men vakre - deler av landet som f.eks. Finnskogen og Vannsjø. 
Pluss også for gode kart, telefonnumre og nettadresser. 
På minussiden synes vi det blir vel billedskjønt. 
Vi savner litt dramatikk. 
Vei-Norge har litt av det også. 
Og hvem er menneskene på bildene? 
