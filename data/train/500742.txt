Boken man ikke klarer å legge fra seg
Etter Harry Potters grusomme sommerferie med Dumlingene blir vi tatt med inn i magiens verden og følger han på hans andre år på Galtvort høyere skole for hekseri og trolldom. 

Der er det mange utfordringer som venter Harry Potter og hans to bestevenner, Ronny og Hermine. 
Året er fulgt med eventyr og farer. 
En dag viser en blodig skrift på veggen at mysteriekammeret er åpnet. 
Nå er det opp til de tre vennene å redde Galtvort. 

Forfatteren Johanne Kathleen Rowling har skrevet fem utrolige bøker om Harry Potter og vennene hans, og i løpet av de fire neste årene vil det komme ut to oppfølgere. 
J.K Rowling har hatt en enorm suksess med de fem fantasi bøkene om trollmannen Harry Potter og hans verden. 
Harry Potter og Mysteriekammeret er den andre boken i Harry Potter serien. 
Bøkene har solgt over 100 millioner eksemplarer på nesten 50 språk og Harry Potter har tilhengere i alle aldre. 
Det er til og med blitt laget film om de tre første bøkene, og det er planlagt at alle bøkene skal filmatiseres. 

Selv er jeg en kjempe stor fan av Harry Potter. 
Jeg har lest alle bøkene flere ganger og de er alltid like morsomme og spennende. 
Når man først har begynt å lese en Harry Potter bok er det umulig å legge den fra seg. 

Harry Potter og mysteriekammeret er en utrolig god bok fordi J.K Rowling er kjempe flink til å skildre den fantastiske spenningen og magien rundt Harry potter og Galtvort. 
Det er lett og leve seg inn i denne boken og jeg danner meg alltid klare bilder av det hun beskriver. 
Rowling skriver så levende at jeg av og til må fortelle meg selv at det bare er en bok jeg leser. 
Det som jeg synes er aller best med boken er at alt er mulig; Bilder snakker, biler flyr, trær sloss, skumle spøkelser flyr gjennom vegger og Harry kan til og med kommunisere med slanger. 
J.K Rowling har gjort det umulige mulig, hun har klart det jeg mener ingen annen har klart ved å lage fem fantastiske bøker om Harry Potter og magiens verden. 

Harry Potter og Mysteriekammeret er en morsom, lettlest og ikke minst spennende bok som jeg synes passer for både voksne og barn i alle aldre. 
Denne boken anbefaler jeg alle å lese. 
Tro meg, det er verd det! 

ANMELDT AV STEPHANIE JOHANNESEN 
