Anmeldelse:«Handke-debatten» var ingen vanlig norsk kulturdebatt 

Godt utgangspunkt for å forstå forholdet mellom kunst og politikk i en globalisert verden. 

Da den Internasjonale Ibsenprisen for 2014 ble tildelt den østeriske forfatteren Peter Handke, var reaksjonene sterke. 
Nå foreligger boken om den mest intense kulturdebatten de siste årene. 

Den nådde sitt høydepunkt med demonstrasjonen utenfor Nationaltheatret under selve pristildelingen. 
Da var det lite som minnet om en vanlig norsk litteraturdebatt. 
Antakelig var det heller ikke det. 

Isolert øy? 

Når man leser juryens eleverte begrunnelse for prisen i ettertid, virker det som om den trodde at teatret var en isolert øy. 

Isolert øy? 

Boka «Handke-debatten» dokumenterer at sårene etter krigene på Balkan, er levende også her hjemme. 
I likhet med stormen rundt Bokhandleren i Kabul, viste debatten at Norge er en del av verdens konflikter. 

Redaktørene Kaja Schjerven Mollerin og Henning Hagerup har gjort et stort arbeid med å samle inn bidrag fra en rekke ulike medier. 
Det er blitt en murstein av en bok på nærmere 700 sider, og ambisjonene bak utgivelsen er høyere enn ved tidligere hvitbøker. 

Savner nye perspektiver 

Savner nye perspektiver 

I forordet gjør redaktørene et poeng av at de sto på hver sin side. 
Likevel handler boken i overveiende grad om Handkes støtte til serbiske krigsherrer. 
I tillegg til hans reiseskildringer fra Balkan, er det hans tale i begravelsen til president Slobodan Milosevic som står i sentrum. 
Det er ingen tvil om at Øyvind Berg og Aage Borchgrevink har levert vesentlige analyser av disse tekstene i lys av serbernes krigføring i Bosnia. 

Lite litteratur 

Lite litteratur 

Heldigvis finnes det andre gode tilløp til å bringe Handkes litteratur inn i ordskiftet. 
Særlig i Kaj Skagens store essay og i Tom Egil Hvervens poengterte bidrag. 
Under lesingen er det likevel slående hvordan disse forsøkene, strander. 
Straks dukker motstanderne av prisen opp og repetere sine påstander om forfatterens bagatellisering av veldokumenterte massedrap og folkemord. 

Kunst og politikk 

Kunst og politikk 

Med boka er debatten om en av bår tids mest kontroversielle forfattere dokumentert. 
Den kommer nok ikke til å bli folkelesning, men den er et godt utgangspunkt for en analyse av det kompliserte forholdet mellom kunst og politikk i en globalisert verden. 
