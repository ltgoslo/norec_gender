Anmeldelse:Sissel Gran renvasker alle dem som bryter opp familier og parforhold 

Scener fra lykkelige samlivsbrudd. 

Sissel Gran er en av våre mest kjente samlivsterapeuter, og har skrevet bøker om forelskelse og kjærlighet. 
Men som alle andre ting kan også intense og varme følelser for et annet menneske ta slutt. 
Det er tema for hennes nye bok. 

Forsvar for utbryterne 

Forsvar for utbryterne 

Boka er i det hele tatt et forsøk på å renvaske alle dem som bryter opp parforhold og familier. 

Framfor alt fordi Gran i bokas 13 kapitler viser at det å avslutte et langt samliv ikke er en enkel avgjørelse. 
Det er ofte resultat av år med tvil, skuffelser og lengsler, og i siste instans et forsøk på å redde det hun dramatisk kaller «et døende selv». 

Styrken ved boka er at den viser at vanlige fortellinger om hvorfor noen bryter ut, sjelden stemmer. 
I følge Gran skyldes samlivsbrudd verken at utbryteren er gått fra forstanden eller er blitt fristet av en annen. 
Hennes bud er at det har med samspillet i paret å gjøre. 

Ulike historier 

«Alle lykkelige familier ligner hverandre, hver ulykkelig familie er ulykkelig på sin måte» 

Ulike historier 

Likevel er det noen temaer som går igjen. 
I likhet med den forlatte sliter også utbryteren med sorg og tapsfølelse. 
Disse reaksjonene belyses på nyansert og overraskende vis. 
Også den som bryter ut har på et tidspunkt blitt forlatt, hevder hun. 
Et annet tilbakevendende tema er at nesten alle utbryterne hevder at ikke bare de, men også ekspartneren er blitt lykkeligere etter bruddet. 

Det stemmer sikkert, men innimellom bærer deres historier preg av å rettferdiggjøre sine valg. 
Jeg skulle gjerne sett at hun hadde vært litt mer kritisk til sine informanter underveis. 
I bokas siste og mest personlige kapittel får Gran på tydelig vis frem hvordan bildene og minnene om ekspartneren kan leve videre i en. 
Også hennes bruk av litteratur og film belyser den ofte forvirrende dynamikken i samlivsbrudd. 

Hull i boka 

Hull i boka 

Kapitlet om utroskap er også overraskende tynt, og emnet levendegjøres ikke med en personlig historie. 
Det kunne ha vært lagt ned et større arbeid i å finne personer å intervjue. 

«Det er slutt» er blitt en fin bok til hjelp for alle som trenger å få sortert tanker og følelser etter et samlivsbrudd — for å gjøre seg klar til neste runde i jakten på lykken. 
