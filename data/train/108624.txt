Peer Gynt som nasjonal svøpe
Roman, 242 sider Kr. 
278,- Kolon 

Terje Holtet Larsen er en intellektuell forfatter, uten at dette behøver å skremme noen. 

I hvert fall ikke i årets roman, «Peer Gynt-versjonen», som er både vital og underholdende, til tross for, eller nettopp på grunn av, all sin lærdom. 

I boken tar han utgangspunkt i to autentiske tildragelser: 
Den østerrikske skandaleforfatteren Otto Weiningers besøk i Christiania i 1902, hvor han opplevde en Peer Gynt-oppsetning som i sin nasjonalromantiske sentimentalitet rystet ham dypt. 

Og sin egen oppvekst sammen med en enslig mor, hvor de i flere år lever et omflakkende liv i kamp for tilværelsen inntil de slår seg ned for godt på østkanten i Oslo. 

Det er synd at forfatteren ikke har gjort seg større anstrengelser med å bringe disse to motivene sammen, da ville det virkelig ha gnistret av denne teksten. 
