Ragnar Hovland:«Frå Ragnar til alle. 
E-post i utval» 

Skal man lage bok av e-posten sin også nå? 
Ja, det må man gjerne, hvis man heter Ragnar Hovland! 

E-post 142 s. Kr. 199,- Samlaget 

Da forfatteren var ansatt som hovedkonsulent i Samlaget to dager i uken, brukte han gjerne til alle-knappen på e-posten sin. 

Det resulterte i «mange års bombardement med kortare og lengre e-poster» til kollegaene hans. 
Og de begynte å samle på dem. 
For dem var det en markant forskjell i innboksen mellom de dagene Hovland var på kontoret og ikke. 
Nå er et utvalg e-post samlet mellom to permer. 

Kan det blir noe verdt å lese av slikt? 
Svaret er uten tvil: 
Ja. 

Du kan kalle det e-poster, men dette er like mye en haug med opplysninger du ikke visste du trengte, livsfilosoferinger og forbrukertester. 
I ekte Hovlandsk ånd. 

Mye oppriktig undring og vittig stadfesting av fakta. 
Hva vet du for eksempel om pungdjevler? 
Og Hovlands automatiske fraværsassistent er en sjarmerende mester i hverdagsfilosofiske problemstillinger. 

Manusfrustrasjon luftes også, eksempelvis omkring oppkast i tekster. 
Boka står ganske støtt alene, men definitivt best som et fiffig supplement til lesere som er glad i Hovlands forfatterskap for øvrig. 

Konklusjon etter endt lesning: 
Hovland er en skikkelig bra kar, og jeg ønsker meg e-post fra ham minst én gang i uken. 
