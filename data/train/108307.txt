Litterært festmåltid
Oversatt av Peter A. LorentzenRoman 311 

Møt en ganske enkelt god bok om trang oppvekst, hardt slit, evig eksil og utenforskap. 

Vi møter eksilvietnameseren og overleveren Binh som er kokk hos det berømte kunstnerparet Gertrude Stein og Alice B. Toklas i trettiårenes Paris. 
Binh blir aldri god i fransk, og forblir halvspråklig. 
Til gjengjeld er det ingenting i veien med blikket og hans evne til å lese mennesker. 
Nyt denne beskrivelsen av språklig utenforskap: 

«Jeg er en mann med lånt tungemål, og tungen er ikke skåret etter mine mål. 
Derfor kan jeg ikke kjempe om denne byens gunst.» 

Binh beskriver Steins og Toklas' legendariske teselskaper, det eksentriske livet i Paris' litterære miljø og bakgater og kafeer, der menn med hans forbudte legning kan møtes. 
Fortelleren er oppvokst og formet i Saigon under fransk kolonistyre, av år som byssegutt på en sliten båt der han tryller fram eventyrlig mat under kummerlige forhold. 
Et litterært festmåltid fint oversatt av Peter A. Lorentzen. 
