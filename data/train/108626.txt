Realisme for gutta
Oversatt av: 
Jørn Roeim Kr 349,- Damm 

Boksing og problemer med sæd-kvaliteten er sentrale stikkord i denne romanen av danske Kim Fupz Aakeson. 
Med andre ord: det handler om mannsrollen. 

Representert ved fem kandidater: 
En fallen boksestjerne med hukommelsestap. 
En halvgod rival som har vanskelig for å befrukte dama. 
Rivalens mentalt reduserte bror. 
En overvektig fyr som blir sendt til en kostholdsekspert av kona. 
Og en hardbarka fengselsfugl. 
Ikke å forglemme en transseksuell i en birolle. 

Flere danske kritikere ser ut til å finne det kjærkomment med unge, freidige forfattere som har levd livet og skriver om folk flest - som i denne romanen som er «nesten kjemisk fri for pen middelklasse», som en kritiker uttrykte det. 

Men det er uansett prisverdig at forlaget Damm satser noen av Harry Potter-grunkene på en serie med ung utenlandsk litteratur. 
Kim Fupz Aakesons effektive fortelling begynner aldri virkelig å svinge - eller dirre - rent litterært. 
Men den funker. 
