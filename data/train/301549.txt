Anmeldelse:Jonathan Franzen skravler i stykker sin siste bok 

Kjerringsnakk fra wonderboy. 

Wonderboyen Jonathan Franzen regnes som samtids-Amerikas store kronikør. 
Men i mastodonten «Renhet» sitter jeg hele tida og lurer på hvor jeg finner hans påståtte briljans. 

Den dukker riktignok opp her og der, men drukner i maniske gjentakelser og soap-aktig skravling. 

Thriller-aktig 

Thriller-aktig 

Det skal vise seg at de tilsynelatende vellykkede foreldrene hadde hemmeligheter. 
Det får også den notorisk kåte onanisten og kvinneforføreren Andreas etter hvert, i en bok som antar thriller-aktige former. 

Kiosklitterær intrige 

Kiosklitterær intrige 

Vi møter Leyla som er gift med en pompøs og mislykket romanforfatter, men som egentlig elsker Tom. 
Tom på sin side kan ikke glemme sin skrullete ekskone, som forsvant mange år tidligere. 
Etter hvert skal disse skjebnene forbindes, i det som vel må kalles en kiosklitterær intrige. 

Glitrende portretter 

Glitrende portretter 

Noen passasjer er utrolig morsomme. 
Som den om kunstnerinnen og feministen som vil bruke livet sitt på å kartlegge sin egen kropp, centimeter for centimeter, for «å kreve kroppen sin tilbake, stykke for stykke, fra mennenes og kjøttets verden». 
Hun kan bare elske under fullmåne, og er en så fanatisk tilhenger av rettferdighet at hun nekter mannen å stå og tisse. 
Det er et hån mot kvinnene som må sitte. 

Ingen kjerne 

Ingen kjerne 

Samtidskritikken blir mer karikert enn interessant, og mot slutten føler jeg meg snytt. 
Var dette alt? 
