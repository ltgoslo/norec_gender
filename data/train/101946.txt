Bokanmeldelse:David Foenkinos: 
«Nathalie» 

Foenkinos er en av Frankrikes ti mestselgende forfattere. 
«Nathalie» er oversatt til 35 språk, og har solgt i over to millioner eksemplarer. 

Roman 160 sider 299 kr. Bazar 

Romanen ble i 2011 filmatisert med Audrey Tautou i hovedrollen. 

Nahalie og François møter hverandre på gaten og blir det perfekte drømmeparet. 

Da François dør i en ulykke, vet Nathalie at hun aldri kan elske noen igjen. 
Det varer helt til den nerdete svensken Markus viser sin interesse. 

Langsomt vokser kjærligheten på nytt, men ikke uten snublesteiner. 
Romanen er som en fransk filmatisk voiceover, og den formelig tigger om å bli filmatisert. 

Den er full av vittige metakommentarer og fotnoter i lett Nick Hornby-stil. 
Stilen er preget av ironisk distanse til både sorg og kjærlighet, noe som gjør at du gjerne ler av scener og hendelser, men forblir så å si helt uberørt. 

Romanen har en snerten underholdningsverdi, godt oversatt av Agnete Øye. 

«Å lese Nathalie er omtrent like deilig som å være forelsket» lover boken på forsiden. 
Den påstanden er jeg dessverre ikke helt enig i, men tidvis like morsomt skal jeg gå med på! 
