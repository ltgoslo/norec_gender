Traurig krim
Oversatt av Andreas E. Østby 336 sider, kr. 329,- 

«Spilt blod» er svenske Åsa Larssons andre krimbok, og i likhet med den første, «Solstorm», er handlingen lagt til Kiruna. 
Som i debuten finner man også her en død person i en kirke. 
«Spilt blod» er svenske Åsa Larssons andre krimbok, og i likhet med den første, «Solstorm», er handlingen lagt til Kiruna. 
Som i debuten finner man også her en død person i en kirke. 

Gyldendal Larssons heltinne, advokaten Rebecka Martinsson, har siden forrige bok vært sykemeldt på grunn av ettervirkningene fra det hun måtte igjennom, men blir motvillig med opp til Kiruna igjen for å rydde opp i noen juridiske ting i det lokale kirkesamfunnet. 

Som krim er den overraskende fri for action, det tar faktisk godt over to hundre sider før det skjer noe særlig dramatisk, inntil da jobber boken med å fortelle om alle de små og store konfliktene den drepte kvinnelige presten var i. 

Den spretter mellom en håndfull karakterer, der leseren stadig vekk opplever at forfatteren ikke helt klarer å få til denne formen. 
Ikke sjeldent sklir det ut, fra en karakter til en annen, uten at det gir noe mening, og det blir rent ut tåpelig når boken også gir en ulv egne kapitler og menneskelige trekk. 

En rekke setninger begynner med bindeordene «men» eller «og» etter punktum, og språket er generelt flatt. 
Et annet problem er at heltinnen Rebecka er pottesur og direkte usympatisk i så å si hele boken, da er det lett å miste interessen for hvordan det kommer til å gå med henne. 
Boken renner ut i en avslutning som hverken er overraskende eller særlig fikst løst. 

Det virker helt absurd at denne boken ble kåret til «Beste svenske kriminalroman 2004». 
