Galskapens øy
Oversatt av Hege Mehren 293 sider Kr. 
339,- Cappelen 

Krimkometen Dennis Lehane («Mystic River») kommer i år med en selsom historie om en kriminaletterforskning på en mentalinstitusjon. 
«Hvem er de gale, og hvem de normale» er jo ikke akkurat noen ny problemstilling i litteraturen. 
Men med Lehanes dramatisk drivende stil hvor hver scene liksom meisles i granitt like hard som grunnfjellet på den ensomme øya hvor institusjonen er bygd, og karakterene står frem uforsonlige som figurene i et gresk drama, blir resultatet en åndeløs og uforglemmelig jakt på personen i uhyggens sentrum. 
Og Lehanes suverene skrivekunst gjør selv den forbløffende sluttsekvensen akseptabel for leseren. 
