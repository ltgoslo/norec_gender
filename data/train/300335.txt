Anmeldelse:Kurt Austs «Dødt løp» er nokså død som krim 

Touren kupper hele boka. 

En sykkelmekaniker blir funnet brutalt myrdet. 
Interpol mistenker at det kommer til å skje noe kriminelt under Tour de France. 
De kobler inn den unge syklisten norske Erik Norse. 
Han har en tidligere fengselsdom, og presses motvillig til å være spion under turen. 

Kurt Aust er mest kjent for sine historiske kriminalromaner fra Danmark-Norge på 1700-tallet. 
Der blir han rost for sin grundige research. 
Også i denne boka er det ikke tvil om at Aust kan sine saker. 

Tour de France 

Tour de France 

Problemet er at Touren kupper hele boka. 
Plottet kommer helt i bakgrunnen. 
Det skjer riktignok noen mord underveis, men det hele er ganske forutsigbart og uttværet. 
Både hvem de fire skyldige er, og selve plottet. 
Personkarakteristikkene er svake og nærmest mekaniske. 

I begynnelsen følger vi Eva, en norsk Interpol-etterforsker. 
Hun forsvinner ganske raskt, etter Austs halvhjertede forsøk på å la oss bli kjent med henne. 
Erik selv er nesten for god til å være sann. 
Han martres av en ulykke noen som fant sted noen år tidligere, der han skal ha drept sin kjæreste mens han kjørte med promille. 
Det blir et eget sideplott, med tilbakeblikk på ulykken og barndommen. 
Også dette er forutsigbart og uttværet. 

«Dødt løp» 

Forfatter: 
Kurt Aust Forlag: 
Aschehoug 

« Tittel » 

3 

+ Vis mer 

Sjanger 

Forlag 

Utgivelsesår 

ISBN 9788203358944 

Kjøp boken hos ARK 

Forbløffende innsikt 

: 

Forbløffende innsikt 

«Alle sansene mine var våkne og aktive som om livet måtte drikkes her og nå, hundre prosent.» 

For fans av Tour de France er dette en ypperlig bok. 
For oss andre gir den en forbløffende innsikt i verdens største sykkelritt, prestisjen, det skitne spillet. 

Boka egner seg også ypperlig som motivasjonsbok for trening: 
Hvordan presse seg til det ytterste. 
Det er der nerven og intensiteten i denne boka ligger. 

Men dette er tross alt krim. 
Der er «Dødt løp» nokså død, for å bruke et fjollete ordspill. 
