Den kaprisiøse tomheten
Forfatter: 
Geoff Dyer 

Oversatt av: 
Bjørn Alex Herrman 

Sjanger: 
Prosa 

Forlag: 
Flamme 

Lediggang og kunst synes å være forbundet. 
Man må være «inni det», for å kunne jobbe kreativt, men eksistensen «utenfor» — tomgangen og surringen, all den tiden man stresser og kjeder seg og ikke finner fokus - viser seg ofte fundamental for på ny å komme inn. 
I denne boka undersøker Geoff Dyer grensen mellom de to tilstandene. 

Vi møter en ekstremt ubesluttsom skribent som forsøker å finne roen til å skrive det som betyr aller mest for ham - nemlig en studie over D. H. Lawrence, mannen som inspirerte ham til å bli forfatter - men også, naturligvis, til å skrive sin egen roman. 
Resultatet er en sjangeroverskridende metafiksjonsroman og en sammensatt reise mot det stedet der skrivingen kan utfolde seg og ta plass. 

Jeg elsker når litteraturen fanger og griper om ens egne ufullendte, kaotiske tanker, og uavhengig av engasjement for D.H. 
Lawrence per se, kan man som leser fryde seg over Dyers treffende skisser av små og store aspekter ved tilværelsen som skrivende, som reisende, som kjæreste, som lidenskapelig og litterær, som apatisk og barnslig, samtidig som man får oppleve uroen og tomrommet - selve skrivesperren - fra flere sider, også dens mest pulserende, herlige. 
