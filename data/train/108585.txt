Mord på «Leviathan»
Oversatt av Isak Rogde 246 sider Kr. 
298,- Aschehoug 

«Leviathan», Boris Akunins tredje krim om Erast Fandorin, den lynskarpe, adelige, stammende etterforskeren i Tsar-Russland, er en herlig hyllest til Agatha Christies klassiske detektivkrim'er, så som «Mord på Nilen» og «Mord på Orientekspressen». 
Vi er om bord i et luksusskip, «Leviathan», på vei til India. 
Passasjerlisten rommer eksentriske personasjer av mange nasjonaliteter - samt en massemorder... og heldigvis Fandorin, som får nok å stå i med da et nytt mord blir begått. 
Akunin boltrer seg med utførlige personportretter og ironiske digresjoner - det er rasende festlig og elegant utført! 

JON H. RYDNE 
