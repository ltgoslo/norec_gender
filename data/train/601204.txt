Europa i forandring
Forfatter: 
Christopher Caldwell 

Forlag: 
Document Forlag 

En velferdsstat kan ikke overleve innvandringsbølgen fra den tredje verden, hevder Christopher Caldwell–amerikansk forfatter og kommentator i Financial Times, The New York Times og The Wall Street Journal. 
Den mye omtalte boken er nå gjort tilgjengelig på norsk gjennom Christian Skaugs gode penn. 
Forfatteren trekker fram at det har vært en overveldende motstand mot masseinnvandringen både i USA og Europa, men at den kortsiktige, vestlige kapitalismens forretningsmodell som er basert på billig arbeidskraft har trumfet konfliktpotensialet. 

Tilliten til medmennesker går ned i innvandringssamfunn, blant annet på grunn av den økende kriminaliteten, hvilket på sikt ødelegger tilliten til politikere og offentlige institusjoner. 
Skandinavia har verdens beste utbygde velferdsstater, og verdens laveste straffer hvilket gjør landene attraktive for utvandrere. 
Protestantisk skyldfølelse, en humanisme som tror at alle kan bli som oss, og de åpne grensene i Sør-Europa har lagt grunnen for masseinnvandring. 
Å verne grenser krever en viss vilje til vold som EU mangler. 

Høyrepopulistisk nonsens? 
Caldwells grundige og veldokumenterte argumentasjon er ikke lett å blåse av. 
Enhver som er interessert i Europas og Norges utvikling bør lese Caldwells øyeåpnende, modige og gjennomgripende bok. 
