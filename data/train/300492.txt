Anmeldelse:«Hvitt hav» er en dramatisk, men ikke like inspirert oppfølger til «De usynlige» 

Inkluderer de største katastrofene på norsk jord under krigen. 

«Gud har ikke så stor kjærlighet for menneskene på kysten som han har for dem i innlandet og i byene; i lange perioder glemmer han dem helt, og de glemmer ham»; heter det i «Hvitt hav». 

Om Gud — og til en viss grad også Norgeshistorien - har glemt kystfolket der nord, har de desto større plass i Roy Jacobsens hjerte. 

Det skjønte vi i den slående vakre «De usynlige» (2013), der Jacobsen skildrer Ingrid Barrøys oppvekst på en forblåst øy ved Helgelandskysten. 
Gjennom henne får vi innsikt i de mange usynlige livene som har klort seg fast langs kysten der nord. 

Fortelling om krigen 

Fortelling om krigen 

Den første er tvangsevakueringen av Finnmark og Nord-Troms, der Hitler bestemte at 60 000 nordmenn skulle tvangsflyttes. 
Den andre er mindre kjent, druknet som den har i heltefortellingene om tungtvann og gutta på skauen. 
Den skjedde 27. november 1944, da fangeskipet «MS Rigel» ble bombet av de allierte utenfor Sandnessjøen i Nordland. 
Det offisielle tapstallet er 2572 mennesker. 
Ofrene var russiske, polske og serbiske krigsfanger, syv nordmenn og noen tyske offiserer. 

Dette er Norgeshistoriens største skipsforlis, og målt i antall omkomne, blant de største i verden. 
Katastrofen avdekkes ganske langsomt i «Hvitt hav», slik det helt sikkert også var den gang, med all hemmeligholdelsen. 

Ingrid bor nå alene på Barrøy. 
En natt hører hun støy, og om morgenen flyter det i land oppspiste lik på den lille øya. 
Hun finner en vettskremt avmagret mann på loftet. 
Han snakker snakker russisk, men har tysk uniform. 

Umulig kjærlighet 

Umulig kjærlighet 

Noe dramatisk skjer. 
Ingrid havner på sykehus med hukommelsestap. 
Hun husker bare vagt den ekle nazilensmannen Henriksen og en tysk offiser. 
Da Ingrid vender sørover, blir hun med en fraktebåt full av evakuerte fra nord: 
Hjemløse, utsultede, lusebefengte hardt prøvede kvinner og barn som tvangsplasseres i hjem langs Helgelandskysten. 
Liksom i forrige roman, blir Barrøy igjen full av skjebnetunge liv. 

Mer dramatikk 

Mer dramatikk 

Kanskje er det bevisst, fordi stoffet i seg selv er så dramatisk. 
Kanskje er innfallsvinkelen her langt mer autentisk enn i «De usynlige», der han gjengir denne stakkato deskriptive tausheten disse hardføre og hardt prøvde folkene i nord har hatt. 
Jeg er også overbevist om at dette blir en like stor lesersuksess som «De usynlige». 
