Anmeldelse:«Avslørt» er et fyrverkeri av en psykologisk thriller 

Fantastisk debutarbeid. 

«Avslørt» av Renée Knight var en snakkis blant krim-og spenningslesere allerede før den forelå i norsk språkdrakt. 
Da den kom ut i England rett etter påske, gikk den rett inn på bestselgerlistene, og allerede denne høsten blir den gitt ut i et tjuetalls land. 

Og la meg si det slik: 
Det er ikke helt tilfeldig. 
For bak den noe slappe tittelen befinner det seg et fyrverkeri av en psykologisk thriller. 

Dokumentarfilmskaperen Catherine Ravenscroft har sammen med ektemannen nettopp flyttet inn i et nytt hus. 
Alt er litt kaotisk. 
Og hvor kommer egentlig boka på nattbordet fra? 
Catherine sliter med søvnløshet, hun begynner å lese. 
Og kastes øyeblikkelig inn i et mareritt i våken tilstand. 

For boka, som presenteres som en fritt oppdiktet roman, handler i virkeligheten om henne. 
Og ikke bare det. 
Den bretter ut detaljene om en skitten hendelse i hennes liv som hun så langt har holdt skjult for alle. 

Villere og villere 

«den mest avskydde læreren på skolen», 

Villere og villere 

Men så begynner Knight å flette tråder fra fortid og nåtid i hverandre, og det så effektivt og besettende at det er en fryd. 

Hvem er forfatteren av denne boka som truer Catherine Ravencrofts eksistens? 
Hvordan er det i det hele tatt mulig at noen kan ha kjennskap til det forferdelige som skjedde? 
Og hvem sørger for at sønnen hennes, som sannelig er hardt nok ute å kjøre fra før, også får et eksemplar? 
Knight skrur opp tempoet, og forviklingene blir bare villere og villere. 

Dyktig og gjennomført 

Dyktig og gjennomført 

Dette er en psykologisk thriller der det er aldeles umulig å gå nærmere inn på selve hendelsesforløpet i en anmeldelse. 
Alle bitene er så nøyaktig tilpasset hverandre, og så utspekulert lagt, at leseren helst ikke bør informeres om et eneste bilde på forhånd. 
«Avslørt» er et fantastisk debutarbeid av en forfatter som det i dobbelt forstand skal bli spennende å følge videre. 
