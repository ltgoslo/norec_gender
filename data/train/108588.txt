Kruttsterk story
Oversatt av Sissel Herborg Busk 379 sider. 
Kr. 288,- Damm 

Harlan Coben leverer med «Borte for alltid» grunnstoffet i en vellykket krim: en kruttsterk story. 
Will Kleins bror Ken forsvant for 11 år siden, mistenkt for drapet på Wills eks-kjæreste. 
På dødsleiet hvisker hans mor at broren lever... Will blir besatt av tanken på å renvaske broren for mordmistankene. 
Etter hvert dukker det opp spor etter ham - men da Wills kjæreste plutselig forsvinner, begynner sporene å bli ubehagelige. 
Broren - og Wills forsvunne kjæreste - viser seg å ha mørke hemmeligheter, så mørke at selve FBI viser interesse... 
Med drivende dialoger, fascinerende karakterer og en rekke overraskende vendepunkter underveis makter Coben å kapre leserens interesse og holde den, til siste side. 
Dette er kvalitetsvare. 
Anbefales! 

JON H. RYDNE 
