Kor-historie fra Søgne ble doktorgrad
Sjanger: 
Sakprosa 

Forlag: 
Portal Forlag 

«Tror du verden ville bli et bedre sted dersom alle sang i kor?» spurte jeg en gang kor-entusiasten Harald Sødal. 
Han svarte nokså kontant ja på det. 
Anne Haugland Balsnes spør om det å synge i kor er et ideal for menneskelig felleskap. 
Boka er nok av nasjonal interesse, ja kanskje mer enn det. 
Men den er veldig lokalt forankret. 

Haugland Balsnes overtok som leder av koret Belcanto i Søgne i 2003. 
Koret var etablert i 1985 og i de 18 første årene ledet av Kjell Sverre Langenes. 
Enhver som har vært i kor, vet at skifte av dirigent er vanskelig. 
Haugland Balsnes fikk føle det på kroppen, da det i løpet av det første året av hennes dirigenttid ble «krise» i forhold til kormedlemmene. 
Dette er utgangspunkt for boka, som også reflekterer forfatterens doktorgradsarbeid. 

Hun skriver solid vitenskapelig, med referanser til både psykologiske og sosiologiske studier knyttet opp mot fenomenet korsang, amatørmusisering, fellesskapsbygging og en rekke andre relevante temaer. 
Men først og fremst forteller hun, gjennom intervjuer med flere av sangerne i Belcanto, en historie som berører og beveger, særlig kanskje hvis leseren, som undertegnede, også har erfaringer med livet i ett eller flere kor. 
