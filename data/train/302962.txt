Anmeldelse:Gangsterenke tar affære, i Karolina Ramqvists roman om et hardnet Sverige 

Prisbelønt roman om desperat, pengelens kvinne. 

I en luksusvilla bak skuddsikre vinduer bor Karin. 
Hun beveger seg som i transe, går på automatikken. 
Ammer barnet som gangsterektemannen John ønsket seg og som hun endte opp med, røyker tørre sigaretter, får pizza levert på døren av et bud hun sex med, hvis det passer. 

John er død, og nå vil namsmannen ta huset. 
Huset er alt Karin eier, bortsett fra noen luksusartikler og innholdet i Johns våpenskap. 

I desperasjon vender Karin seg til den kriminelle storfamilien. 
De som skulle være der for henne. 
Men stemningen er faretruende når Karin dukker opp med spørsmål om ikke John etterlot dem noe, noe hun og lille Dream har krav på. 

Kropp 

Kropp 

Boka vakte indignasjon i Ramqvists miljø, fordi Karin blir hjemmeværende og avhengig av John. 
I «Den hvite byen» står Karin tomhendt igjen, alene med en baby. 

Selv har Ramqvist sagt om boka, da hun nylig gjestet Oslo, at hun ville skrive en kroppslig roman. 
Det har hun klart. 
Melkespreng, snørr, blod og ekskrementer er ingredienser i Karins dager. 
Ammingen av Dream bestemmer selve rytmen i handlingen; når Karin kan agere og oppsøke folk, og når hun må stoppe opp. 

Selv om Karin kan virke lemfeldig overfor barnet, kommer datterens behov alltid først. 
Karin befinner seg i en kokong av sorg og morståke hun må ut av. 

Frost 

«På sjøen lå det tallerkener av is» 

Frost 

Det hvite er overalt: 
Snøen og den isende kulden. 
Melken. 
Raseriet som bygger seg opp. 
Prosaen er nøktern. 
Kjølig og avmålt som Karin selv. 
Dermed kommer bildene godt til sin rett, som fine brudd. 

Handling og bilder føler hverandre tett. 
En dramatisk kveld etterfølges av bilder som «Isnålene falt sidelengs den natta». 
Naturen og vinteren, og det hverdagslige og kvinnelige, løftes frem i bildene. 
Trøttheten som følger med den symbiotiske tilstanden er «lys og fragmentert», himmelen likner «melk som er sølt ut over alt», og strekkmerkene på magen sammenliknes med striper i isen. 

Mistrøstig kamp 

Mistrøstig kamp 

«Den hvite byen» gir et bilde av et hardnet Sverige, og av en kvinnes utsatthet og kamp. 
Boka har velfortjent fått den høythengende PO Enquist-prisen og er vel verdt de intense få timene det tar å lese den. 
