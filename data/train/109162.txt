Bokanmeldelse:Sven-Göran Eriksson og Stefan Lövgren: 
«Svennis - mitt liv med fotball» 

Nordens mest berømte fotballtrener forteller om sin karriere. 

Selvbiografi 355 sider 399 kr. Gyldendal 

Sven-Göran Eriksson prøver å fortelle om sitt spennende liv. 
Men leseren må konsentrere seg for ikke å gjespe. 
Den berømte svenske fotballtreneren har en karriere av de sjeldne. 
Han har trent noen av verdens beste klubblag i flere land, samt flere landslag, og er for tiden engasjert av kinesiske Guangzhou R&F. 

Eriksson har dessuten vist en særlig evne til å havne i medieskandaler - ikke minst gjennom sine mange damehistorier. 
Man skulle altså tro at en selvbiografi fra hans hånd skulle bli riktig så begivenhetsrik. 

Men selv om han har fått skrivehjelp av Stefan Lövgren er fortellingen blitt temmelig flat og preget av pliktskyldig oppramsing. 

Eriksson fremstår sjelden særlig berørt av noe som helst, og lirer stadig av seg formuleringer av typen «Meg gjorde det ingenting» eller «Jeg har aldri latt meg imponere». 

Den første delen av boken fungerer riktignok godt, hvor oppveksten og de første fotballfaglige impulsene er tema. 
Oversatt av Harald Henmo. 
