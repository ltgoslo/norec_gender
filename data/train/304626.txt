Anmeldelse:Denne biografien om Astrid Lindgren er årets julegave til barna 

Fabelaktig barnebiografi. 

For et strålende Astrid Lindgren-år det har vært. 
Feiringen av forfatteren, som skyldes Pippis syttiårsdag, har gitt oss flere unike utgivelser: 
Lindgrens krigsdagbøker, hennes brevveksling med ungjenta Sara, samt en ny, stor biografi skrevet av danske Jens Andersen. 
Barna har også fått sitt, med nyoversettelser av de to første bøkene om rebellen Pippi. 

På tampen av året foreligger nå en fersk forfatterbiografi for barn, skrevet av Agnes-Margrethe Bjorvand og illustrert av Lisa Aisato. 
Og det kan sies med det samme: 
Biografien «Astrid Lindgren» blir årets julegave til barna. 

Verdens beste forfatter 

«verdens beste forfatter. 
Det synes i hvert fall jeg» 

Verdens beste forfatter 

Hun gir stoffet en kronologisk struktur og forteller om Lindgrens lekende barndom, mer ensomme ungdom, og voksenliv med skriving, barn og politisk engasjement. 
Hvert oppslag består av en fortellende del, et Lindgren-sitat, og en vet du hva-del der vi formelig hører Tjorvens insisterende stemme. 

Med i boka er også fortellingen om barnet Lindgren fikk utenfor ekteskap. 
Hendelsen preget forfatterens liv og litteratur. 
Utsatte barn forble et nøkkeltema. 
Bjorvand er, lurt nok, effektiv når hun forteller om Lindgrens voksenvanskeligheter. 
Om ektemannen Stures død skriver hun konsist: 
«Han var alkoholiker. 
Han prøvde å slutte, men han klarte det ikke.» 

At Lindgrens brevveksling med Sara Schwart, et barn med trøblete liv, ikke er nevnt, er litt synd. 
Barna kunne lett relatert til historien, som viser medmennesket Lindgren - alltid beredt til å redde et barn. 
Men hjerteskjærende utvelging er en del av gamet, og biografien er først og fremst preget av solid kunnskap og formidlingsevne. 

STORVEIS BIOGRAFI: 
Barnebokforsker Agnes-Margrethe Bjorvand ved universitetet i Agder har skrevet en bunnsolid Lindgren-biografi, vakkert illustrert av Lisa Aisato. 
Dermed er julegaven til barna i boks. 
(Foto: Astrid Lindgren, 1987) 
Vis mer 

Kunnskap og glød 

Smått og stort fortelles med samme glød. 
Bjorvands detaljkunnskap gjør stoffet nært og morsomt. 

Kunnskap og glød 

Hun forteller om de voksne søstrene Lindgren som startet telefonsamtalene med «'døden, døden, døden' og så var de liksom ferdige med å snakke om døden», og om kjørelæreren som bemerker til Lindgren som vil ta lappen for å redde barna i tilfelle krig: 

«Kjære fru Lindgren. 
Din bilkjøring er en større fare for barna enn selve krigen.» 

Fabelaktig 

Fabelaktig 

Hver dobbeltside i boka er preget av hennes vakre akvareller. 
Illustrasjonene er basert på figurene fra de originale bøkene, og på fotografier av Lindgren. 
Slik fremstår de som kjente og kjære, samtidig som Aisato tolker og bringer sitt eget inn i bildene. 

Aisato har en mildt og mykt uttrykk. 
Tidligere har hun av og til beveget seg nær klisjeene, med sine rødkinnete skikkelser med store, blanke øyne. 
Denne signaturen vises også her, men i passe dose. 
Her er mye idyll - noe Lindgren selv vektla, særlig i skildringen av egen barndom - men også mørkere toner males frem. 
Perspektiv og fokus varierer fint og gjør boksidene gode og dynamiske. 

Fanger Astrid 

Fanger Astrid 

Portrettene av Lindgren selv er rørende. 

Forfatteren er gjenkjennelig formidlet i bilder som alle har pletter - som om penselen har dryppet. 
Dette gir en fin autentisitet til oppslagene, og oppleves som en øm hilsen til forfatteren og hennes forkjærlighet for det sårbare og uperfekte. 

Godbit 

Godbit 

En stram og inspirert tekst i kombinasjon med maleriske illustrasjoner som fint fanger tonen i Lindgrens liv og univers, gjør årets biografi til pur glede. 
Både barn og voksne kan kose seg med det kloke og modige mennesket som tegnes i denne bevegende, nesten litt magiske, biografien. 
