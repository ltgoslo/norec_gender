Sentimentalt om kapitalismen
Forfatter: 
Nicola Lecca 

Oversatt av: 
Astrid Nordang 

Sjanger: 
Roman 

Forlag: 
Cappelen Damm 

Ungarske, foreldreløse Imi kommer til London for å prøve lykken. 
På barnehjemmet hadde alle barna hver sin lille sengeflekk som de kalte sitt «paradis» og fikk bestemme over selv. 
Nå ligger hele verden for Imis føtter, og lykken er stor når han lander en jobb som barista i Proper Coffee, en populær kaffekjede i kraftig vekst, som skilter med gode verdier og muligheten for de ansatte til å jobbe seg helt til topps i den hierarkiske pyramiden; detgjelder bare å følgeden strengemanualen. 
Litt etter litt, og med hjelp fra vennene og noen kloke damer, blir den godtroende Imi oppmerksom på at selv om kaffebarkjeden er pent innpakket, er den råtten inni. 
Han er enliten brikke i et klassisk profittspill. 

Italienske Lecca er som vanlig opptatt av stemninger og detaljer, og stilen er eventyrinspirert når hanbeskriver hvordan den moderne kapitalismen gjør menneskene til «slaver av sine egne ønsker», om de rare veiene til lykke, om stedene vi drar til og stedene vi for alltid har inni oss.Spennende temaer til tross, opplever jeg teksten som svært sentimental og omstendelig med oppramsende dialoger og budskap i enstonige ferdigpakker, en manual over hva man skal tenke og føle. 
