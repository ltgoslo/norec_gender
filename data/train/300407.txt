Anmeldelse:Erlend Loes nye roman om Doppler er festlig og uærbødig 

Men en tanke mer måtehold hadde ikke skadet. 

«Doppler kom ut av de dype skogene en tidlig morgen mens smeltevannet rant ham lystig i møte og sidensvansene satt i buskene og håpet på at noe fint skulle skje.» 

Med denne løfterike begynnelsen fylt av sus og språklig patos starter Erlend Loe sin tredje roman om Andreas Doppler, «Slutten på verden slik vi kjenner den». 

Etablerer seg i furua 

Etablerer seg i furua 

Dette er et hardt slag for Doppler, som etablerer seg i furua utenfor eneboligen på Oslos nordvestre kant. 
I hengetelt. 

Herfra har han god oversikt. 
Strategien er klar: 
Innhende informasjon (spionere), analysere informasjonen (trekke forhastede konklusjoner), for så å handle (vilt og overilet). 

Kontraproduktiv 

Kontraproduktiv 

For Doppler, som faktisk innlemmes i familien igjen, er samvær noe av det vanskeligste. 
Han blir usikker av signalene folk sender, og strever med å forstå sosiale koder. 
Han følger sin egen logikk som ofte er, i Loe-sjargong, kontraproduktiv. 

Som da Solveig sender ham til logoped med minsten, som har sluttet å snakke. 
Først forleder 
Doppler logopeden til å tro at det er Solveigs jobbing som har skapt tilstanden - vi andre heller til å tro at en skjeggete skogmann og fars plutselige tilbakekomst kan ha betydd mer - før han torpederer hele opplegget med en henstilling til treåringen: 

«Det er så godt å bare være stille sammen. 
Hvis du ikke sier noe før du blir atten, skal du få tusen kroner.» 

Ubehaget i kulturen 

Ubehaget i kulturen 

Denne typen sammenstilling, av smått og stort, alvor og tøys, er noe av det som gjør Loe morsom. 
Og første halvdel av romanen er gøyal, når handlingen er konsentrert om Doppler og familien. 
Men selvfølgelig utarter det. 
Etter aupairfasen og tiden med kaninlue foran tv for å stenge verden ute, henfaller Doppler til internett-rumpe-avhengighet, før han ender i pornoindustrien. 
Sammen med elgevennen Bongo. 

I denne siste nokså rabiate halvdelen av romanen slår svakhetene igjennom. 
Samfunnskritikken blir opplagt, formen summarisk, og den snodige karakteren Doppler forsvinner, blir en sjablong. 

Uærbødig 

Uærbødig 

Loe har stor forestillingsevne, bedriver intelligent lek med ord og vendinger, herjer med popkulturelle referanser og litterære kanoner som Lindgren og («den gamle tøysekoppen») Hamsun. 
Romanen slutter i beste Isak Sellanrå-stil. 

Det er festelig og uærbødig, men en tanke mer måtehold hadde ikke skadet denne overstadige og unike fortelleren. 
