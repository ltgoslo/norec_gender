Ildsjelen Lenin
Oversatt av Bertil Knudsen 564 sider Kr. 399,- Damm 

Det er ikke ofte det dukker opp personligheter som får direkte betydning for millioner av mennesker gjennom mange tiår. 
Det er ikke ofte det dukker opp personligheter som får direkte betydning for millioner av mennesker gjennom mange tiår. 

Robert Service: 
«Lenin - en biografi» Oversatt av Bertil Knudsen 564 sider Kr. 399,- Damm Lenin var et slikt menneske, og britiske Robert Service står bak den første biografien om ham siden tidligere hemmeligholdte arkiver ble åpnet i Moskva i 1991. 
Bare det alene er en god grunn til å kikke nærmere på denne boken. 

Service portretterer en ung mann som vokser opp i en strebende middelklassefamilie, hvorav flere av søsknene blir revolusjonære. 
Lenins ønske om å omforme de rådende samfunnsforhold var så grunnleggende at han til og med hadde avsmak for alt som var russisk. 
Han beundret de mer fremskredne europeiske sivilisasjoner. 

Lenins vei til makten var kronglete, men han hadde et ekstremt pågangsmot og store taktiske evner. 
Service beskriver ham ikke som noe filosofisk geni, det var først og fremst hans politiske talent som gjorde seg gjeldende. 

Svært mye av det historiske materialet rundt Lenins vei til makten er allerede kjent, og det kan vanskelig sies at denne biografien bidrar med nye opplysninger som endrer hovedtrekkene som har festet seg. 
Det som likevel gjør denne biografien høyst leseverdig, er forfatterens suverene fortellerevner. 

Han tegner et nærbilde av livet til Lenin på en så detaljert og innsiktsfull måte at leseren forstår hvorfor han handlet som han gjorde. 
Det er en stor bragd, som også bidrar til utdypet innsikt i den russiske revolusjonen som sådan. 

STEN INGE JØRGENSEN 
