Anmeldelse:Fra norsk meierihistorie til «A clockwork orange» 

Tore Stavlund går langs melkeveien i ny, personlig bok. 

Tore Stavlund har et nært forhold til melk. 
Det viste han i essayet «Til melkens pris» i «Signaler», en antologi med nyskreven sakprosa fra 2014. 

Siden har han arbeidet videre på emnet, og med «Melk. 
En romodyssé» har han skrevet en bok som vil gå bak reklamen på melkekartongene og dypere enn Tines informasjonshefter. 

Et blandingsprodukt 

Et blandingsprodukt 

På omslaget er tittelen skrevet med hvite bokstaver av melk, helt mot en sort bakgrunn, som nok skal få en til å tenke på universet og melkeveien, snarere enn et tilsølt frokostbord. 
Utformingen minner om omslaget på Mark Kurlanskys klassiker «Salt». 
Men om Kurlansky skrev en bredt anlagt verdenshistorie, har Stavlund valgt å kombinere slektshistorie med meierihistorie. 

Personlig 

Personlig 

Men på samme måten som jeg synes litt synd på kyr i moderne fjøs, lurer jeg på hvorfor sakprosaforfattere holder seg innenfor de tildelte båsene og drøvtygger sine personlige historier år etter år. 

Oversett norgeshistorie 

Oversett norgeshistorie 

Disse delene synes jeg uten tvil er de beste i boken. 
Her finner han i lange partier balansen mellom det personlige og det nasjonale, mellom den egne historien og den store historien. 
Underveis forklarer han hvorfor melk er blitt så viktig i norsk kosthold, til forskjell fra i mange andre deler av verden. 
På eksemplarisk vis viser han hvordan nye former for meieridrift og sentralisering har skapt konflikter og framskritt opp gjennom historien. 

Når det hele ender med at farens meieri i Porsgrunn blir offer for sine egne tiltak for effektivisering og rasjonalisering, blir det til og med rørende. 
Med sitt personlige grep løfter han fram en oversett del av norgeshistorien. 

Kulturhistoriker 

Kulturhistoriker 

Stavlund er en forfatter som kaster blikket i flere retninger. 
Han bryter opp familiehistorien med kortere tekster om melk i musikk, litteratur og film. 
Han skriver informativt om musikksjangeren Milcky Disco, om de brutale melkedrikkerne i Stanley Kubricks film «A clockwork orange» og om Roland Barthes? betraktninger om melk. 

Som kulturhistoriker er han aller best når han skriver om Franz Kafkas lidenskapelige forhold til melk — en lidenskap som muligens kostet ham livet! 

Blir ikke utdypet 

Blir ikke utdypet 

Framfor disse anekdotene, skulle jeg gjerne fått vite mer om endringer og konflikter som har preget har preget norsk meieridrift, og ikke minst sett en kritikk av sunnhetsideologien omkring melk, som er bygd opp ved hjelp av alt fra ernæringsfysiologer, melkekartonger og idrettsutøvere. 
Her kunne Stavlund med fordel ha praktisert den kulturteorien han ellers nøyer seg med å omtale. 

«Melk» er derfor blitt en lesverdig personlig bok om meierienes historie, men uten at forfatteren makter å gi stoffet en mer generell, politisk betydning. 
