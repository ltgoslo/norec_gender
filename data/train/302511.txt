Anmeldelse:Camilla Otterlei tar opp et viktig tema i ny barnebok - mobbing i barnehagen 

Finnes få barnebøker om temaet. 

Camilla Otterlei tar for seg et tema lite omskrevet i barnelitteraturen: 
Mobbing i barnehagen. 
Sammen med illustratør Jill Moursund forteller hun om Alf, en kreativ og fredsommelig gutt, som får hverdagen snudd på hodet da en ny gutt begynner i barnehagen. 

Nykommeren vender all aggresjon mot Alf, dytter og skremmer. 
Alf forvandles fra trygg til redd. 
Hva skal han gjøre når de voksne i barnehagen ikke ser det som foregår? 

Overmakten 

Overmakten 

Moursund bruker en blandingsteknikk der hun tegner/maler og monterer sammen. 
Det er et univers der former, følelser og farger er i tett samspill. 
Hun uttrykker godt Alfs uro. 
For Alf gjelder det å finne en vei ut av situasjonen. 
Han spør pappa: 
«Hva gjør man når man møter en bjørn?» 
«Spiller død, tror jeg», svarer faren. 

Gamle Alma gir Alf gir et annet råd. 
Se bjørnen i øynene, vis mot. 
Hun forstår bjørnemetaforen og sier, da Alf forteller at gutten angriper uten provokasjon: 
«Da er det en skada bjørn.» 
Så mye mer sier ikke teksten om nykommeren, men tegningene viser en trøtt gutt med knyttede nevner, en gutt som kanskje ikke har det så godt, han heller. 

Døråpner 

Døråpner 

«Kunsten å møte en bjørn» er likevel en bevisstgjørende bok og et godt utgangspunkt for samtale der barn og voksne i fellesskap kan tenke høyt om hva som er grei adferd i barnehagen. 
