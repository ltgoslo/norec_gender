Bokanmeldelse:Karin Fossum: 
«Carmen Zita og døden» 

Karin Fossum nærmer seg noe av de vanskeligste i denne krimromanen: 
Drukningen til en liten gutt med Downs syndrom. 

Krim 217 sider Kr. 379,- Cappelen Damm 

Vår gamle venn Konrad Sejer og hans kollega Jacob Skarre tar saken, og det viser seg at guttens unge foreldre hverken hver for seg eller sammen klarer å gi en fullgod forklaring på det inntrufne. 

Konrad Sejer opptrer vennlig som en prest i denne saken, og er i tillegg tynget av egne helseproblemer. 
Karin Fossum skriver som alltid godt, men selve fokus i historien forsvinner med jevne mellomrom til fordel for den eldre mannens melankolske betraktninger. 

Det er muligens derfor Fossum må ty til et relativt billig tricks som en hemmelig dagbok for å få det hele til å gå opp til slutt. 

Et annet minus er at mange av de muntlige replikkene, særlig til de unge foreldrene, er helt usannsynlig velformulerte og velreflekterte. 

Resultatet blir derfor på alle vis i tynneste laget denne gangen. 
Kanskje er det på tide at den ellers så dyktige forfatteren Karin Fossum får litt mer konstruktiv motstand fra sine redaktører? 
