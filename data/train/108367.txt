Talentjakt i LA
Oversatt av Tor Dag Halvorsen 416 sider - kr. 289,- Damm 

Historien er grei, men når Kellerman vil beskrive erotikk ramler prosaen hans ned på nivå med kiosklitteratur. 

En blues-artist blir stukket ned i en bakgate. 
Etterforskeren Petra Connor får ikke stort ut av det eneste fordrukne vitnet. 
Psykolog og rettssakkyndig Alex Delaware blir budsendt. 

Alex oppdager snart en hel liten håndfull uoppklarte drap som han med snedig logikk greier å knytte til mordet på musikeren: 
Alle ofrene er skapende mennesker som står foran et gjennombrudd. 

De som følger Jonathan Kellermans produksjon vil være kjent med Alex Delaware, hans halvmondene liv i Los Angeles og hans luftige psykologiske stillaser omkring resonnementene som til slutt fører til gåtens løsning. 

Her finnes det alt sammen. 
Litt glatt og rutinepreget, men kompetent nok for så vidt. 
Men når Kellerman vil beskrive lidenskap og erotikk ramler prosaen hans helt ned på kiosknivå. 
