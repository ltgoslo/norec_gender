Litt for vanskelig
Jesper Ek og Lauri Pappinen (kr. 148) 

Har alle vanlige dødelige behov for en innføring i terminologien på ulike lands etiketter? 

Jeg tviler sterkt. 

Selvsagt er det riktig at «mis en bouteilles dans nos caves» betyr «tappet i vår kjeller.». 
Og at tyske Bereich står for et avgrenset område innenfor et vindistrikt. 
Men dette hører neppe hjemme i en liten vinbok for alle. 
Stoffet om vinland, vinproduksjon, vinsmaking, vinlagring etc. er matnyttig og konkret. 
Det er også det lange kapitlet om vin til mat. 

Verdt et innkjøp. 
