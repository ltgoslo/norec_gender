Stivbeint spenning
Oversatt av Roar Sørensen 443 sider - kr. 289,- Damm 

«Altmankoden» er en thriller av den gamle skolen. 
Det er noe stivbeint og omstendelig ved Robert Ludlums bøker. 
Thrillere av den gammeldagse sorten, der leseren blir tatt med til en verden av hemmelige agenter, modige presidenter og lunefulle offiserer. 

Så også i «Altmankoden», der stikkordene denne gangen er smugling av livsfarlige kjemikalier, stormaktspolitikk og en vidløftig intrige som strekker seg helt til toppen av Det hvite hus. 
Med regelmessige innslag av uttværede shoot-outs. 
Motstandsløs «spenning» for den tradisjonsbundne. 
