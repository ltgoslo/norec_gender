Ut av trengselen
Per Jonassen: 
«Trengselstider»Dikt 49 sider Kr 198,- Kolon Jonassen skriver ujålete og troverdig fra det oppslitende grenselandet der det er vanskelig å vite «/hvor vi slutter og verden begynner//», men der én ting er sikkert: 
Verden tar langsomt over. 
Hjernene industrialiseres, «de elendige oppgangstidene» definerer våre livsverk og karrierestigen vår verdi. 

Sjelen kan ennå lengte romantisk etter en enklere, mer harmonisk og mer rettferdig verden - mens den smuldrer industristøv-aktig hen. 
De gode og pliktoppfyllende bør heller lære av Fanden, om de ønsker annen lønn av verden enn skitt og steiner. 

Tross denne beiske visdommen er Jonassen ingen bitter, moraliserende eller voldsomt samtidskritisk poet. 
Hans prosjekt er mer avstemt i forhold til hjertets sansninger av de livsparadokser enkeltmennesker deler. 
Bildene er konkrete og tilforlatelige, språket prosapoetisk og lett tilgjengelig. 

Og i sammenstillingen og gjennomføringen vi ser hvor originale mange av diktene er, i all sin naturlighet. 
Ingen spektakulær og grensesprengende poesi i tradisjonell forstand, kanskje. 
Men en stillferdig poetisk triumf, med flere knallperler fra trengselens innside. 
