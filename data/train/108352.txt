I Moskvas jungel
Oversatt av Isak Rogde 343 sider - kr. 299,- 

Påsken er reddet! 
Snedig, originalt, vittig, intelligent og spennende fra Boris Akunin. 
Påsken er reddet! 
Snedig, originalt, vittig, intelligent og spennende fra Boris Akunin. 

Brødtekst: 
Legg inn Etter 6 år i Japan vender Erast Petrovitsj Fandorin tilbake til Moskva og en stilling i sikkerhetspolitiet. 

På hans første arbeidsdag blir folkehelten general Sobolev, russernes høyt elskede og usårlige «Akilles», funnet død under pikante omstendigheter, nemlig i armene på en prostituert. 

Generalens stab forsøker å skjule skandalen, men Fandorin, som settes på saken, aner ugler i mosen. 
For døde generalen en naturlig død, eller var det et politisk mord? 
Akk, det skal vise seg at vår elegante adelsmann har stukket hånden inn i et vepsebol av intriger og renkespill med tråder helt til topps i keiserriket... og dessuten ned i Moskvas mørke jungel av brutal kriminalitet. 

Godt da at han har sin trofaste tjener og lakoniker Masa med seg fra Japan. 
Masa er intet mindre enn en samurai og forstår ikke et bær russisk, men nevenyttig til gagns er han, og høyst underholdende som romanfigur! 

Vel, Fandorin har jo også lært seg ett og annet snedig under sitt opphold i samurai-land! 
Boris Akunin fornekter seg ikke i «Akilles' død. 
Fandorins fjerde sak»: 
Her er slapstick, elegante vittigheter og syrlig satire blandet med en intelligent, kompleks og spennende historie. 
Riktig original og inspirert krimvare, er det. 
Påsken er reddet. 

JON H. RYDNE 
