Historisk oversikt
Aschehoug 347 s., kr. 349, 

Den er fengende, og man slipper å konkludere. 
Ikke minst passer den til omtrent alle historiske perioder overhodet. 

Bak tittelen finner vi en gjennomrevidert, utvidet og delvis nyskrevet utgave av bind 16 i Aschehougs verdenshistorie, som i hovedsak omfatter tiden etter den kalde krigen. 
Forfatterne Jarle Simensen og Sven Tägil har valgt å inkludere flest mulig begivenheter fremfor å gå i dybden. 

Det er forståelig, og det er imponerende hvor mye faktakunnskap som her er samlet på snaut 350 sider. 
Sovjetunionens oppløsning, EUs oppbygging, Asias vekst, globaliseringen av næringslivet, fattigdomsproblematikk, sikkerhetspolitikk, etc. 
Her er det meste skildret. 

De aller fleste temaene behandles temmelig ukontroversielt - dette minner litt om en «nøytral» historiebok for den videregående skolen. 
Det betyr at leseren ikke kan forvente original tenkning eller et nytt blikk på verden, men til gjengjeld unngår hun for store hull i allmenndannelsen. 
Noen flere dypdykk, samt en drøfting av rivaliserende verdenssyn, hadde like fullt vært på sin plass. 
For eksempel: 

Det blir for lettvint å hevde at konfliktene i Verdens handelsorganisasjon (WTO) som ledet til forhandlingssammenbruddet i Cancun, nå er løst, selv om det formelt sett kan være riktig. 
