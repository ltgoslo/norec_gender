Hvor er det blitt av den spekulative sjarlatanen Dan Brown?
Dan Brown er tilbake med den femte Langdon-romanen. 
Men, denne er blitt daff og forutsigbar. 

BOK: 
Hvordan oppsto livet på jorden? 
Når og på hvilken måte vil det engang ta slutt? 
Disse ubeskjedne spørsmålene lover Dan Brown oss svar på i sin femte Langdon-roman. 

Resultatet er et spektakulært plott som smuldrer opp i noe som ville gjort seg bedre i et populærvitenskapelig tidsskrift. 

Lovende 

Det åpner så lovende. 
Den geniale fremtidsforskeren og spillteoretikeren Edmond Kirsch har innkalt tre framtredende representanter for henholdsvis jødedommen, kristendommen og islam. 

Han vil avsløre noe som vil ryste enhver trosretning, og sette både Kopernikus og Darwin i skyggen. 
Hemmeligheten viser seg å være så farlig at kort tid etter blir tre av de fire drept. 

Hemmeligheten 

Vi spoler en uke fram i tid. 
Vår gamle bekjent, den elegante tweedkledde ikonografiprofessor Robert Langdon går inn i det strengt bevoktede Guggenheimmuseet i Bilbao. 
Han er invitert av sin tidligere student Edmond Kirsch, som har lovet å komme med en revolusjonerende avsløring, Kirsch blir skutt idet han skal avdekke hemmeligheten. 
Langdon forstår at også han er i fare. 

Fakta 

Sammen med den smellvakre direktøren for Guggenheim, som også er forlovet med den spanske kronprinsen, flykter han. 
Dette ved hjelp av datamaskinen Winston. 
De to setter seg fore å finne Kirsch sin hemmelighet ved hjelp av koder og gåter datageniet etterlot seg. 
Det bringer dem til Gaudis berømte basilika; 

La Sagrada Família i Barcelona. 

Brown har alltid vært en forfatter som har bakt inn fakta, halvfakta og spekulasjoner i plottene sine. 

Men i tidligere bøker har han krydret plottet med visuelle actionscener, hemmelige ganger, selsomme gåter og de skumleste typer. 

Blottet for liv 

«Opprinnelse» derimot, er etter hvert nærmest blottet for liv. 
Riktignok er det en elegant åpning i Guggenheim, og en skurkaktig admiral med et mystisk emblem tatovert inn i hånden. 

Men ellers består denne boka hovedsakelig av fakta om arkitektur, moderne kunst og religion. 

Avslutningen består i hovedsak av en lang utgreiing om kvantefysikk. 
Interessant nok, men nærmest blottet for spenning. 
Brown har i tillegg slengt på en helt malplassert avslørende hemmelighet i den spanske kongefamilie. 
