På jakt etter puslespill?
Denne boken klarte jeg rett og slett ikke legge fra meg, og ble liggende til langt på natt å fordype meg i familien De Valles innviklete historie. 

Historien dreier seg om et chilensk familiedynasti, fortalt gjennom tre generasjoner De Valle, Clara den klarsynte, hennes datter Blanca og barnebarn Alba. 
Vi får høre hvordan de takler livet, og problemene i det kriserammede Chile rundt århundreskiftet. 
Vi får også treffe hele deres familie, som kommer i små blaff på veien. 

Det trengs mye konsentrasjon og "Kenguru skills" for å komme gjennom denne boken med husken intakt, og det er nettopp det som gjør den så spennende! 
Boken er gripende og interessant, for det skjer hele tiden nye ting som gjør at du vil fortsette inn i Clara, Blanca og Albas verden. 
For mange kan denne boken fremstå som rotete og usammenhengende, som et puslespill som ligger spredd utover. 
Personene, tid og sted, alt flettes gradvis inn i hverandre. 
Boken inneholder mye overnaturlig som presenteres på en svært troverdig måte, som resten av historien også blir. 
Det faglige innholdet er bra og lærerikt. 
Boken handler om en ytterst vanskelig tid i Chile, med blodig revolusjon og maktovergrep. 
Liker du puslespill, er denne boken absolutt noe for deg. 

SKREVET AV IBEN BERGSTRØM 
