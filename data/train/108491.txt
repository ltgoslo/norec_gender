Nerveløst om angst
Barnebok 30 sider Cappelen Kr. 
299 

Fam Ekman spiller på overtro, eventyr og muntlig fortellertradisjon i sin nyeste barnebok. 
Fam Ekman spiller på overtro, eventyr og muntlig fortellertradisjon i sin nyeste barnebok. 

Alt begynner fredag den trettende, da kona står opp med feil fot først, og dertil ser en svart katt krysse veien. 
Så forsvinner barna hennes, havner i et kakehus, og angsten herjer. 

Fam Ekman er en ambisiøs kunstner og bruker i denne boken avanserte teknikker for å skape sine bilder. 
Selv om den kunstneriske og håndverksmessige kvaliteten er høy, sliter boken med å appellere til sin hovedmålgruppe: barna. 

Etter noen testlesninger for dette publikum er dommen klar: 
Tegningene er kjedelige, de gjentar seg selv, de fungerer dårlig som stimulans til fantasi og egne tankebilder. 
Teksten virker uinspirert og uten spenst. 
Barn forstår ikke de doble og tredoble lagene i boken, og voksne har forhåpentlig skjønt dem før. 

En bok om angst og relasjoner, om tankekraftens styrke, er en god idé. 
Dessverre fungerer dette dårlig, uansett hvor smakfullt og påkostet verket blir presentert. 

MAY GRETHE LERUM 
