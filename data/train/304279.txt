Anmeldelse:Lengter du etter fortsettelsen på «Game of Thrones»? 
Les denne 

«Ridderen av de syv riker» er en engasjerende og spenningsfylt novellesamling fra Westeros. 

I snart fem år har fansen ventet utålmodig på sjette bok i fantasysagaen «En sang om is og ild», også kjent som bøkene bak tv-serien «Game of Thrones». 
Kanskje kommer den allerede om få måneder, for tv-serien har nå tatt igjen handlingen i bøkene, og en ny sesong er ventet på skjermen i april neste år. 
Det dreier seg om et eksepsjonelt etterlengtet nytt kapittel - selv om det er et halvt år siden foreløpig siste episode ble sendt, kommer det nesten daglig nyhetsmeldinger om innspillingen, forfatteren, serien eller skuespillerne. 

Vi vil vite hvordan det går med Jon Snow & co, og vi vil vite det nå! 

Men i høst kom en bok som kan korte ned ventetiden litt. 
«Ridderen av de syv riker» består av tre fortellinger fra Game of Thrones-universet, lagt til 90 år før hovedhandlingen tar til. 
De er publisert hver for seg tidligere, men først nå samlet i én bok. 
Alle handler om et besynderlig radarpar kalt Dunk og Egg, og forfatter George R.R. 
Martin har sagt at han planlegger en hel serie noveller om dem. 
Såfremt det ikke er til hinder for hans viktigste skrivejobb (som han strengt tatt burde bruke dag og natt på), sier jeg ikke nei takk til det. 

For blodfans og halvfrelste 

For blodfans og halvfrelste 

Eggs øyne er så mørke at de ser fiolette ut, og her ringer det nok noen bjeller hos de grundigste leserne av Martins bøker. 

For alle andres skyld skal jeg prøve ikke å røpe for mye, for dette er en bok som kan leses både av blodfansen og av de bare halvfrelste. 
Men det er det ingen tvil om at nerdene blir generøst belønnet. 
Oppramsingen av navn, hus, slag og våpenskjold får til tider bibelske proposjoner (det er det andre ting som får også, mer om det). 
Blir du svimmel, kan du tillate deg å hoppe over disse partiene. 
Samtidig ligger det mange godbiter knyttet til romanserien her. 

Barne-«Game of Thrones» 

Barne-«Game of Thrones» 

Dunk er sannsynligvis den ridderligste ridderen vi har støtt på i de syv riker. 
Dersom novellene hadde fulgt mønsteret fra romanserien, der listighet er en langt tryggere egenskap enn ærbarhet, burde han vært død halvveis uti den første novellen. 
Men her belønnes heltemot og gode hensikter i litt større grad enn i romanene. 

David mot Goliat 

David mot Goliat 

Den norske oversettelsen framstår av og til litt kunstig og omstendelig. 
Samtidig skriver Martin selv et litt arkaisk engelsk som nok ikke er enkelt å oversette. 
Merk også at den norske utgaven er uten illustrasjonene til Gary Gianni, som følger med den britiske samlingen som kom i høst. 

Men fortellingene er fengende og fascinerende, med flere overraskende tvister og interessante bekjentskaper. 
Blant dem Daenerys? oldefar Aegon Targaryen, en fyr hun åpenbart slekter mye på. 
Og ikke minst den mystiske mannen med tilnavnet «Blodravnen», som mange tror vil bli sentral i de siste to bøkene i romanserien. 

Små blir store 

Små blir store 

Moralen er tydelig: 
Du skal stå opp for de svake, medfødte privilegier gjør deg ikke mer verdt enn andre. 
En god leder bør vite hvordan det er å overnatte i en grøftekant. 

Slik sett er kanskje novellene enda mer aktuelle i dag, enn da den første opprinnelig ble publisert for ti år siden. 
