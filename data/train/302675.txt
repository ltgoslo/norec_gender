Anmeldelse:Patrik Ourednik oppsummerer det forrige århundre med snodigheter og groteske facts 

Med Historien som guide. 

Selve Historien med stor H er hovedpersonen i Patrik Ouredniks roman «Europeana», med undertittelen «Det tjuende århundrets historie i korte trekk». 

Ourednik (58) vokste opp i Praha, men har bodd i Frankrike siden 1984. 
Han har jobbet som sjakklærer, bibliotekar, oversetter, tidsskriftredaktør og universitetslærer. 
Som forfatter har han skrevet bortimot et tjuetall bøker av forskjellig slag, mest romaner og dikt. 

«Europeana» er formet som en lærebok full av facts, men de kommer hulter til bulter. 

Mye om krig 

Mye om krig 

Et eksempel: 
«Sexologer sa at Barbie-dukken var det første redskapet for å skape en kvinnelig identitet hos småjenter, og at suksessen som denne dukken hadde, beviste at barneseksualitet eksisterte.» 

Videre forteller han at svarte og brune dukker ble kjøpt av hvite foreldre «for å vise at de ikke var rasister». 
Deretter går han direkte over i temaet rasisme og utbroderer det på innsiktsfullt vis. 

Teksten ledsages av overskrifter i margen som også har en mild, parodisk effekt. 

Satirisk effekt 

Satirisk effekt 

Satirikeren tar historikeren i hånden. 
Sammen belyser de tingenes triste tilstand. 
