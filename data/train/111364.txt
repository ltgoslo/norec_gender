Islandsk livsvisdom
(Oversatt av Tone Myklebost. 
202 sider. 
Kr. 349,-. 
Forlaget Press) 

Vakker liten roman om de store spørsmål i livet. 

At Arne Hjeltnes liker mat er ingen nyhet, ei heller at han i fjernsynsprogrammer og bøker har holdt frem lokale råvarer som viktige i det gode kjøkken. 

Når han nå debuterer som romanforfatter handler det ikke overraskende om en grisebonde som produserer lekkert svinekjøtt, lar grisene gå fritt og slakter hjemme. 
Ivar Nimme er kvintessensen av den sta vestlandsbonden. 
Og er det noe som går dårlig sammen med sta vestlandsbønder er det EU-direktiver som stikker kjepper i hjulene på traktoren. 
Nimme nekter å føye seg etter Mattilsynets krav, mister løyvet og drives fra gård og grunn. 
En ekte bonde lar seg selvfølgelig ikke stanse av slikt og Nimme starter opprullingen av et mektig nettverk som gjør livet surt for alle som ikke følger systemet. 

I intervjuer har Hjeltnes uttalt at han har latt seg inspirere av den finske forfatteren Arto Paasilinna, som i flere samfunnssatiriske bøker har skrevet om einstøinger som går sine egne veier. 
Hjeltnes når ikke opp til Paasilinna hverken i påfunn eller skriveferdigheter, men historien om Ivar Nimme flyter greit. 
Han tar bygdas interne stridigheter på kornet og skildrer grisebondens liv på en overbevisende måte. 
Men så baller det på seg. 
Handlingen blir temmelig usannsynlig uten å være spesielt morsom. 
Tekstens tydelige moralisme, med naturforherligelse og referanser til Henry David Thoreau i sentrum, blir mer påklistret og klam, enn frisk og viktig. 

GABRIEL M. VOSGRAFF MORO 
