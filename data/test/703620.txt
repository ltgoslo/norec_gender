Ufokusert krim fra Nord-Irland
Ufokusert og lite troverdig om bomber, geværer og en hemmelig datter i Nord-Irland. 

Øistein Borge: 
Det som aldri dør. 
En Bogart Bull-krim. 
297 sider. 
Font forlag. 

Tidligere Høyesterettsdommer John Sand og hans kone blir myrdet på ferie i Nord-Irland. 
De oser IRA av drapet, men de la vel ned våpnene i 1998, eller? 
Kripos–etterforsker Bogart Bull, også på ferie, koples inn i saken. 

Borge kjører samme opplegget som i fjor: 
Bull skal løse et mysterium i utlandet (Frankrike i fjor). 
Kapitlene om Bull brytes opp av tilbakeblikk på en dramatisk tid – i fjor 2. verdenskrig, i år "The Troubles" i Nord–Irland på 1970–tallet. 

Bull besøker sin 90 år gamle bestefar, som hensleper tiden på et pleiehjem i Nord–Irland. 
Når forpakteren på bestefarens gård blir funnet drept, aner politiet en sammenheng med drapet på ekteparet. 
Det viser seg etter også at bestefaren har en hemmelig datter. 

Øistein Borge er ikke noen dårlig forfatter, men ikke veldig bra heller. 
Språket er på det jevne, litt pompøst og klisjéfylt til tider, men stort sett greit. 

Det beste med boken er forholdet mellom bestefaren og Bull. 
Jeg ble mer interessert i dem og den hemmelige datteren, enn resten av mordmysteriet. 

Noe elementer i "Det som aldri dør" føles påklistret og oppdiktet. 
Det stemmer for eksempel ikke at en avisredaksjon alltid er et "kokende kontorlandskap" der folk brøler i telefonen eller "hamrer løs på tastaturet". 
Vi sitter ofte stille og konsentrerer oss om å skrive. 

Bulls eksentriske kunstnerfar synger arier og pøker hushjelpen. 
Jeg skjønner ikke hans funksjon i fortellingen, han forsvinner da også fort ut over sidelinjen. 

Katolske Marion går med på å plassere en bombe i en kake, som blåser hennes familie og venner til himmels. 
Marion gir seg for lett. 
Det hadde det gjort seg med noen kraftige sjelekvaler. 

Nord-Irland–konflikten ses fra begge sider. 
Det er helt unødvendig, skaper for mange sceneskifter, og presser alt for mange personer inn i en kort bok. 
Jeg syns ikke krimbøker skal være som Jonas Gahr Støre: 
"På den ene siden og på den andre siden". 
Krim er enkle greier: 
Drapet er en ond handling – den skyldige må straffes. 

LES MER OM KRIMBØKER: 
