Oppslukende dystopi!Bokanmeldelse: 
Thomas Enger: 
«Enkebyen: 
De bortførte» 

Thomas Engers dystopiske ungdomsroman har alt som skal til for å bli en suksess både her hjemme og ute i verden. 

Med «Enkebyen» tar forfatterskapet til Thomas Enger en ny retning. 
Han har skrevet sin første dystopi, en bok bok som fikk Jo Nesbøs agentur, Salomonsson Agency, til å signere ham tvert - etter å ha lett lenge etter et sterkt nordisk young adult-prosjekt. 

Vi befinner oss i en norsk bygd med det foruroligende navnet «Gravdal, en gang i fremtiden. 
Det kriges om ressurser og klimakriser truer liv og eiendom. 
I sentrum av handlingen står Stella Stærk, som allerede i første kapittel stilles overfor et livsomveltende valg. 

Lest? 
Stordalen på svenskehandel - snappet tre toppnavn 

Stella og familien må flykte til Enkebyen: 
Et totalitært samfunn hvor man må vokte hvert skritt og hvert ord for å overleve. 

Universet Enger skisserer har trekk fra eksisterende totalitære regimer. 
«Enkebyen» kan leses som en nifs kommentar på verden i dag. 
Her er det skildringer tydelig inspirert av flyktningkrisen i Hellas og migrasjonen i resten av verden. 
Beskrivelser om hvor vi kan ende opp dersom vi ikke tar klimaproblematikken og fordelingen av verdens ressurser på alvor. 

Bakgrunn: 
Her er Jørn Lier Horsts nye krimpartner 

Boken kan også sees på som et innslag i metoo-debatten, Enger skildrer et samfunn hvor kvinner har mindre verdi og må stå opp for en bedre verden. 
Det er forøvrig bra at Stella får skinne alene i boken, uten at Enger må ty til en oppbrukt «kjærlighet ved første blikk-historie» for å vekke leserens engasjement for henne. 

Stieg Larssons siste skup? 
Sjekk ut boken om Palme-drapet 

Plotmessig er «Enkebyen» noe av det bedre Enger har gjort, og boken viser en allsidig forfatter som har teft og kjenner sine sjangere. 
Historien preges av oppfinnsomhet og stor fantasi. 
En liten, svært gripende og interessevekkende detalj er Engers skildring av Saltstøttene. 

Noen steder blir symbolikken og frempekene overtydelige. 
Det er også litt rart at Enger har valgt å gi Stellas barndomsbygd et godt, norsk navn, mens karakternavnene er som hentet ut av en science-fiction roman (Cyto, Rhygrim etc.). 
Det siste er kanskje gjort med tanke på en eventuell internasjonal lansering. 

Lest? 
Derfor forlot Liza Marklund den svenske offentligheten 

For det er internasjonal klasse over denne boken. 
Man får assosiasjoner til flere dystopiske suksess-serier. 
Forlaget trekker sammenlikninger til «Dødslekene» av Suzanne Collins. 
En mer naturlig sammenlikning er Veronica Roths serie «Divergent». 
Stella er en tydelig og troverdig hovedperson som må bruke intellekt og fysikk for å stå opp for seg selv og finne ut hva som skjuler seg bak Enkebyens lukkede fasader. 

Leseren drives fremover av stadige cliffhangere og nye, spennende handlingstråder. 
Her er det få dødpunkter. 
I det siste kapittelet er det en overraskelse som nok vil få flere til å lengte etter neste bok i det som er en serie på minst tre bøker. 

Enger har vunnet U-prisen for sine to forrige ungdomsbøker. 
«Enkebyen» kan bli en ny ungdomshit. 

Anmeldt av: 
Elin Brend Bjørhei 
