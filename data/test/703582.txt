Ruth Ware skjønner ikke Norge - men kan krim
Britiske Ruth Ware har skrevet en uvanlig og klaustrofobisk krim, om en sjarmerende, ufrivillig heltinne. 

Reisejournalist Laura “Lo” Blacklock får drømmeoppdraget: 
Luksuscruise til de norske fjordene. 
Men drømmen blir et mareritt: 
Lo våkner av et skrik midt på natten, og fra lugarvinduet sitt ser hun en person bli kastet over bord. 

Lo slår alarm, men ingen savnes, hverken personale eller gjester. 
Har hun drømt det hele? 
Eller er hun fanget på båten med en morder? 

Heltinne og jeg–person 
Lo ikke er høy i hatten – tvert i mot er hun nervøs og fælen. 
Lo er veldig kvinnelig på en god måte. 

Hun er et sympatisk menneske av kjøtt og blod. 
I 15 år har Lo jobbet med klipp– og lim–journalistikk for et reisemagasin, mens sjefen hennes har reist verden rundt og bodd på luksushoteller. 
Nå er det endelig Los tur, på cruise med det lille, eksklusive skipet “Aurora Borealis”. 

Cruiseskipet eies av Lord Bulmer, som er gift med Anne Lyngstad fra Stavanger. 
Hun har arvet en milliardformue fra produksjon av biler. 
Ware vet tydeligvis ingenting om skandinaviske bilfabrikanter og stavangerske slekter. 
Men blås i det. 
Resten av boka er jo bra! 

Det er et veldig driv i “Kvinnen i lugar 10”. 
Det skjer noe hele tiden. 
Handlingen foregår i et originalt miljø, et lite skip med 10 luksuslugarer og en masse stab som bor kummerlig under dekk. 
Ware får fram klasseskillet på en sånt skip, et samfunn i miniatyr. 

Dette er Ruth Wares andre bok. 
Den første het “I en mørk, mørk skog” og er også gitt ut på norsk. 
Ware er veldig britisk, hun vokste opp i Sussex, men bor nå i London. 
Forfatteren lar personligheten sin skinne gjennom. 
En mannlig forfatter ville neppe latt en maskarakost spille en stor rolle. 

Lo Blacklock er amatør–detektiven som dumper oppi dramatikken. 
Slike helter er sjeldne fugler i 2017. 
Det er forfriskende. 
Politi–heltene har fått dominere alt for mye de siste årene. 
Språket er oppfinnsomt: 
“...., i en Alice–i–eventyrland–perspektivillusjon som fikk korridoren til å krympe til ingenting mens Ben ble større og større etter hvert som han nærmet seg”. 

Slutten er full av action, klaustrofobisk og spennende. 
En meget bra bok. 
New Line Cinema har kjøpt filmrettighetene, og Reese Witherspoon skal spille hovedrollen. 
Det kan bli bra. 

LES FLERE KRIMANMELDELSER: 
