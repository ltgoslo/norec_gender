Jeffrey Archer skriver såpeopera
Å lese Jeffrey Archer er som å spise noe søtt og godt – som du vet du vil få vondt i magen av. 

Jeffrey Archer: 
Men timen kommer - sjette bind i Clifton–krøniken. 
Serie–roman. 
Oversatt Einar Blomgren. 
479 sider. 
Vigmostad & Bjørke. 

Vil Giles droppe politikken og forsøke å redde Karin, kvinna han elskar? 
Er Karin verkelig forelska i Giles eller er ho spion? 
Vil Lady Virginia greie å lure Cyrus T. Grant III til å tru at ho er gravid? 
Følg med i neste episode av "Forviklingar"! 

Britiske Jeffrey Archer (76) er en av verdens mest populære forfattere. 
Han har solgt 270 millioner bøker fordelt på over 35 titler, blant annet "Kane og Abel" og "Fanget av fortiden". 
Dette er sjette og nest siste bok i krøniken om familien Clifton. 

Sebastian Clifton har blitt direktør for Farthings Bank og arbeider døgnet rundt. 
Livet hans blir brått kaotisk når han faller for Priya, en nydelig indisk jente som foreldrene har lovet bort til en annen. 
Samtidig bruker Sebastians rivaler bruker samtlige skitne triks for å ta over banken. 

Harry Clifton jobber for å få Anatoly Babakov (Andrej Sakharov?) løslatt fra fangeleiren i Sibir. 
Så slår Nobel–komiteen til. 

Jeg liker godt tydelige personer som har sterke følelser, men dette ble plagsomt. 
For det er ikke måte på hvor fantastiske heltene er: 
Harry topper bestselger–listene både med skjønnlitteratur og sakprosa. 
Emma gjør sykehuset i Bristol til landets beste, fordi hun er en slik strålende styreformann. 
Selv om hun er totalt uten erfaring fra bransjen. 

Margaret Thatcher slår seg fram fra lovende til leder i denne boka. 
Archer legger ikke skjul på sin dype beundring for henne. 
De to er jo gamle kjente. 
Jeffrey Archer var en gang parlamentsmedlem for de konservative, men måtte gå av etter at han underslo penger. 

Det var Thatcher som noen år senere tok Archer til nåde, og gjorde ham til nestformann i partiet, før han måtte i fengsel etter nok en skandale, som involverte en prostituert og lyging i retten. 

Spenningen i «Men timen kommer» spinner rundt kjærlighet, kamp om selskaper (bank i denne, rederi i den forrige), vakker spion fra Øst–Tyskland, rettssak mot en uskyldig mann og partipolitikk. 

Men vi aner vel at de snille vil vinne til slutt. 

LES OM BØKER MED LOKAL TILKNYTNING: 
